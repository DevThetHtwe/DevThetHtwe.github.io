<p><b>စိန္တာမဏိဂါထာ</b> သည် မန္တန်ပေါင်း (၁၉) မျိုးအနက် အလွန်နာမည်ကြီးသော ဂါထာ ဖြစ်သည်။ ၅၅၀ နိပါတ် ပဒကုသလဇာတ်တွင်
        ဘုရားအလောင်းတော် ပဒကုသလလုလင်အား
        မယ်တော်ဘီလူးမက ပေးခဲ့သည့် ဂါထာဖြစ်သည်။ ထိုဂါထာတတ်မြောက်သည့် ဘုရားလောင်း ပဒကုသလလုလင်သည် ခြေရာကောက်သည့် အတတ်ပညာကို
        တတ်မြောက်ခဲ့သည်။ ဘုရင်၏ ဘဏ္ဍာထုပ်များကို ပြန်လည်ရှာဖွေနိုင်ခဲ့ခြင်း၊
        ပျောက်ဆုံးမှုတို့ကို ရှာဖွေဖော်ထုတ်နိုင်ခဲ့သဖြင့် ဘုရင့်စည်းစိမ်ကို
        ခံစားခဲ့ရသည်။
</p>

<h3>စိန္တာမဏိဂါထာတော် ပါဠိ</h3>
<p><b>၁။</b> စိန္တာမဏိ ရတနာနိ၊ ဗုဒ္ဓံ ဗုဒ္ဓရတနာနံ။<br />
        ကရံ ကရတိ သရဏံ၊ ခိပ္ပမေဝ သမိဇ္ဈတု။<br />
        <br />
        <b>၂။</b> စိန္တာမဏိ ရတနာနိ၊ ဓမ္မံ ဓမ္မရတနာနံ။<br />
        ကရံ ကရတိ သရဏံ၊ ခိပ္ပမေဝ သမိဇ္ဈတု။<br />
        <br />
        <b>၃။</b> စိန္တာမဏိ ရတနာနိ၊ သံဃံ သံဃရတနာနံ။<br />
        ကရံ ကရတိ သရဏံ၊ ခိပ္ပမေဝ သမိဇ္ဈတု။
</p>

<h3>စိန္တာမဏိဂါထာတော် မြန်မာပြန်</h3>
<p>၁။ <b>စိန္တာမဏိရတနာနိ</b> − ကြံဖန်လိုက်တိုင်း ရပ်ဆိုင်းမရှိ အလိုကို ပြည့်စေနိုင်သော ရတနာတို့သည်။ <b>ဗုဒ္ဓံ</b> −
        ဘုရားတည်းဟူသော ရတနာမြတ်ပေတည်း။ <b>ဗုဒ္ဓရတနာနံ</b> − ဘုရားတည်းဟူသော ရတနာတို့ကို။ <b>သရဏံ</b> −
        ကိုးကွယ်ဆည်းကပ်လေးမြတ်ခြင်းကို။ <b>ကရံ ကရောန္တော</b> − ပြုထိုက်သည်ဖြစ်၍။ ကရတိ − ပြုသောသူ၌။ <b>ဣစ္ဆာ</b> −
        ကြံစည်တောင့်တ လိုအင်ဆန္ဒသည်။ <b>ခိပ္ပမေဝ</b> − ဆောလျင်စွာလျှင်။ <b>သမဇ္ဈတု</b> − ပြည့်စုံပါစေသတည်း။
</p>
<p><br />
        ၂။ <b>စိန္တာမဏိရတနာနိ</b> − ကြံဖန်လိုက်တိုင်း ရပ်ဆိုင်းမရှိ အလိုကို ပြည့်စေနိုင်သော ရတနာတို့သည်။ <b>ဓမ္မံ</b> −
        တရားတည်းဟူသော ရတနာမြတ်ပေတည်း။ <b>ဓမ္မရတနာနံ</b> − တရားတည်းဟူသော ရတနာတို့ကို။ <b>သရဏံ</b> −
        ကိုးကွယ်ဆည်းကပ်လေးမြတ်ခြင်းကို။ <b>ကရံ ကရောန္တော</b> − ပြုထိုက်သည်ဖြစ်၍။ <b>ကရတိ</b> − ပြုသောသူ၌။ <b>ဣစ္ဆာ</b> −
        ကြံစည်တောင့်တ လိုအင်ဆန္ဒသည်။ <b>ခိပ္ပမေဝ</b> − ဆောလျင်စွာလျှင်။ <b>သမိဇ္ဈတု</b> − ပြည့်စုံပါစေသတည်း။
</p>
<p><br />
        ၃။ <b>စိန္တာမဏိရတနာနိ</b> − ကြံဖန်လိုက်တိုင်း ရပ်ဆိုင်းမရှိ အလိုကို ပြည့်စေနိုင်သော ရတနာတို့သည်။ <b>သံဃံ</b> −
        သံဃာတည်းဟူသော ရတနာတို့ကို။ <b>သရဏံ</b> − ကိုးကွယ်ဆည်းကပ်လေးမြတ်ခြင်းကို။ <b>ကရံ ကရောန္တော</b> −
        ပြုထိုက်သည်ဖြစ်၍။ ကရတိ − ပြုသောသူ၌။ <b>ဣစ္ဆာ</b> − ကြံစည်တောင့်တ လိုအင်ဆန္ဒသည်။ <b>ခိပ္ပမေဝ</b> −
        ဆောလျင်စွာလျှင်။ <b>သမိဇ္ဈတု</b> − ပြည့်စုံပါစေသတည်း။<sup id="cite_ref-ဗုဒ္ဓဘာသာကောင်းတစ်ယောက်_1-2"
                class="reference"><a href="#cite_note-ဗုဒ္ဓဘာသာကောင်းတစ်ယောက်-1">&#91;၁&#93;</a></sup>
</p>

<h3>ရွတ်ဖတ်ရကျိုး</h3>
<p>ဤစိန္တာမဏိဂါထာသည် အလွန်နာမည်ကြီး၍ အကျိုးကျေးဇူးလည်း များသည်။ <b>စိန္တာ</b> ဟူသည် အကြံအစည်ပညာ၊ <b>မဏိ</b> သည် မြကျောက်
        ပတ္တမြားဟူ၍ အဓိပ္ပါယ်ရှိသည်။ အဓိပ္ပါယ်သည် ပတ္တမြားကဲ့သို့ အဖိုးတန်သော အကြံအစည်ပညာဉာဏ်သည် <b>စိန္တာမဏိ</b> ဟု
        ဆိုနိုင်သည်။ ထို့ကြောင့် ရွတ်ဖတ်ပူဇော်သူသည် အကြံကောင်း ဉာဏ်ကောင်းများ ရနိုင်သည်။ သူတစ်ပါးတို့၏ အကြံများကို
        ကြိုတင်သိရှိနိုင်သည်။ ဘေးအန္တရာယ်ကို ကြိုတင်ရှောင်ရှားနိုင်သည်။<sup id="cite_ref-ဗုဒ္ဓဘာသာကောင်းတစ်ယောက်_1-3"
                class="reference"><a href="#cite_note-ဗုဒ္ဓဘာသာကောင်းတစ်ယောက်-1">&#91;၁&#93;</a></sup>
</p>