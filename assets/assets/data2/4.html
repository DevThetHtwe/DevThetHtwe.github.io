<p>"ဒိဝါ တပတိ" အစချီသည့် သဗ္ဗမင်္ဂလာဂါထာတော် သည် ရှေးဘုရားရှင်များ သက်တော်ထင်ရှားရှိစဉ် ကုက္ကုဍဝတီပြည်တွင်
        မဟာကပ္ပိနမင်းနှင့် အနောဇာဒေဝီတို့ စိုးစံချိန်မှ စတင်ရွတ်ဖတ်ပူဇော်ခဲ့ရာ ယခုထက်တိုင်ဖြစ်သည်။ လူတို့သည်
        ဘေးဥပါဒ်ရန်စွယ်အန္တရာယ်များကို စိုးရိမ်ထိတ်လန့်ကြောက်ရွံ့ကြ၏။ ထိုအခါ ထိုကြောက်မက်ဖွယ်အရာတို့မှ
        ကွေကွင်းလွတ်မြောက်စေရန် လူတို့သည် အမျိုမျိုးကြိုးစား အားထုတ်ကြ၏။ အောင်မြင်သည့်အခါလည်း ရှိသကဲ့သို့၊
        မအောင်မြင်သည့် အခါလည်း ရှိပေသည်။ သို့သော် ဤ သဗ္ဗမင်္ဂလာဂါထာတော် ကို ရွတ်ဖတ်ပူဇော်ပါက ရှေးအခါမှ ယခုကာလထိ
        အောင်မြင်ခဲ့သည်ပင် ဖြစ်သည်။[</p>

<h3>ရွတ်ဖတ်ပုံ</h3>
<p>နေ့စဉ်အိပ်ရာဝင်ချိန်နှင့် အိပ်ယာထချိန်တို့တွင် ယုံယုံကြည်ကြည် အလေးအနက်ထားကာ အနည်းဆုံးကိုးခေါက် ရွတ်ဖတ်ပူဇော်ရမည်။
        ပူဇော်ရာတွင် မိမိ၏ ခံတွင်းအား သန့်သန့်ရှင်းရှင်းဖြစ်စေကာ ပူဇော်ရမည်။ မည်သည့် ရမ္မက်၊ လောဘစသည်တို့မရှိဘဲ
        စိတ်နှလုံးကြည်လင်ချမ်းသာစွာ ရွတ်ဖတ်ရန် အထူးအရေးကြီးသည်။ ဤဂါထာ၏ အနက်အဓိပ္ပာယ်ကို သိပြီးပါက ပါဠိသက်သက်ကို
        ရွတ်ဖတ်နိုင်သည်။</p>

<h3>ပါဠိ</h3>
<p>ဒိဝါ တပတိ အာဒိစ္စော၊ ရတ္တိမာဘာတိ စန္ဒိမာ။
        သန္နဒ္ဓေါ ခတ္တိယော တပတိ၊ ဈာယီ တပတိ ဗြာဟ္မဏော။
        အထ သဗ္ဗမဟောရတ္တိံ၊ ဗုဒ္ဓေါ တပတိ တေဇသာ။</p>

<h3>အနက်အဓိပ္ပါယ်</h3>
<p><b>အာဒိစ္စော</b> − နေရောင်ခြည် အလင်းဆောင်သည့် ထွန်းပြောင်ပဝင်း ရှင်နေမင်းသည်။ <b>ဒိဝါ</b> − နေ့အခါ၌။ <b>တပတိ</b> −
        လောကအလယ် ဂုဏ်မြင့်ကြွယ်၍ တင့်တယ်ပါပေ၏။
</p>
<p><b>စန္နိမာ</b> − စန်းငွေယုန်ခ သော်တာလသည်။ <b>ရတ္တိံ</b> − ညဉ့်အခါ၌။ <b>အာဘာတိ</b> − နှစ်သက်စဖွယ် တင့်တယ်ပါပေ၏။
</p>
<p><b>သန္နဒ္ဓေါ</b> − ချပ်ဝတ်တန်ဆာ ကိုယ်မှာစုံလင် ဆင်ယင်ထားသော။ <b>ခတ္တိယော</b> − လူတို့သနင်း ပြည့်ရှင်မင်းသည်။
        <b>တပတိ</b> − ကြီးမြင့်ခံ့ထယ် တင့်တယ်ပေ၏။
</p>
<p><b>ဈာယိ</b> − ဘက်စုံကောင်းမြတ် သမာပတ်ကို မပြတ်ထင်ရှား ဝင်စားလျက်ရှိသော။ <b>ဗြာဟ္မဏော</b> − ကိလေသာကို အပပြုပြီးသော
        အာသဝေါကင်းကွာ ရဟန္တာပုဂ္ဂိုလ်သည်။ <b>တပတိ</b> − ဈာန်မဂ်နှစ်သွယ် စွယ်စုံခြယ်၍ တင့်တယ်ပါပေ၏။
</p>
<p><b>အထ</b> − ထိုမှကြူး၍ ထူးသည်မှာကား။ <b>ဗုဒ္ဓေါ</b> − သစ္စာလေးဆင့် ခိုင်လုံးရင့်ကာ ပွင့်လာခေါင်ဖျား အောင်တော်မူ
        မြတ်စွာဘုရားသည်။ <b>သဗ္ဗံ</b> − အလုံးစုံသော။တ <b>အဟောရတ္တိံ</b> − နေ့ညဉ့်ကာလပတ်လုံး။ <b>တေဇသာ</b> − ကြီးကဲစိုးရ
        တန်ခိုးတော်အနန္တဖြင့်။ <b>တပတိ</b> − အံ့ချီးလောက်ဖွယ် လောကလယ်၌ တင့်တယ်တော်မူပါပေသတည်း။<sup
                id="cite_ref-ဗုဒ္ဓဘာသာကောင်းတစ်ယောက်_1-3" class="reference"><a
                        href="#cite_note-ဗုဒ္ဓဘာသာကောင်းတစ်ယောက်-1">&#91;၁&#93;</a></sup>
</p>