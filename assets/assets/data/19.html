<h2>အနန္တငါးပါး ဘုရားရှိခိုး</h2>
<div class="entry">
    <p><span style="font-family: Zawgyi-One;">`<span style="color: #3333ff;">ဗုဒ္ဓဂုဏော အနန္တော</span>´ ဟု
            ကျော်ဇောထင်ရှား၊ သုံးပါးရပ်လူ၊ နတ်လူဗြဟ္မာ၊ သတ္တဝါကို၊ ခေမာသာခေါင်၊ နိဗ္ဗာန်သောင်သို့၊ ရွှေဖောင်မဂ္ဂင်၊
            သဘောၤယာဉ်ဖြင့်၊ ကယ်တင်ဆောင်ယူ၊ ပို့လတ်မူသည့်၊ နတ်လူတို့ထိပ်ပန်း ရဟန်းတို့ဆရာ၊ အစိန္တေယျဟု၊ မဟာအမိတ၊
            အနန္တဂုဏ်အင်၊ ကျေးဇူးရှင်ကို၊ <span style="color: #3333ff;">အဟံ- </span>ဘုရားတပည့်တော်သည်၊ <span
                style="color: #3333ff;">ဝန္ဒာမိ </span>- သဒ္ဓါညွတ်ကျိုး လွန်မြတ်နိုးလျက်၊ ရှိခိုးပါ၏ အရှင်ဘုရား။</span>
    </p>
    <p>`<span style="color: #3333ff;">ဓမ္မဂုဏော အနန္တော</span>´ ဟု တည်သောကမ္ဘာ၊ သတ္တာဝါလူနတ်၊ အထပ်ထပ်ကို၊ လေးမြတ်ကြင်နာ၊
        အဝိဇ္ဇာနှင့်တဏှာသံယော၊ ကိလေတောမှ၊ ဆေးကြောသုတ်သင်၊ မြူမတင်အောင်၊ ရှောင်ကြဉ်ပေတတ်၊ တရားတော်မြတ်ကို၊ <span
            style="color: #3333ff;">အဟံ- </span>ဘုရားတပည့်တော်သည်၊ <span style="color: #3333ff;">ဝန္ဒာမိ </span>-
        သဒ္ဓါညွတ်ကျိုး လွန်မြတ်နိုးလျက်၊ ရှိခိုးပါ၏ အရှင်ဘုရား။</p>
    <p>`<span style="color: #3333ff;">သံဃဂုဏော</span> <span style="color: #3333ff;">အနန္တော</span><span
            style="font-family: Zawgyi-One;">´</span><span style="font-family: Zawgyi-One;"> ဟု လောဘ ဒေါသ၊ မောဟ၊
            ကင်းကွာ၊ တဏှာကာမ၊ ကိလေသာနှင့်၊ ရာဂအမိုက်၊ နှစ်ခြိုက်မပျော်၊ မမွေ့လျော်ပဲ ရှင်တော်ဟောကြားမြတ်တရားကို၊
            မှတ်သားကြည်ညို၊ မဂ်ဖိုနိဗ္ဗာန်၊ ရောက်ကြောင်းမှန်သည်၊ မြတ်မွန်ထေရ်ကျော်၊ သံဃာတော်တို့ ဂုဏ်တော်ကြီးလှ၊
            အနန္တကို၊
            <span style="color: #3333ff;">အဟံ-</span> ဘုရားတပည့်တော်သည်၊ <span style="color: #3333ff;">ဝန္ဒာမိ </span>-
            သဒ္ဓါညွတ်ကျိုး လွန်မြတ်နိုးလျက်၊ ရှိခိုးပါ၏ အရှင်ဘုရား။</span></p>
    <p>`<span style="color: #3333ff;">မာတာပိတုဂုဏော</span><span style="color: #3333ff;"> အနန္တော</span><span
            style="font-family: Zawgyi-One;">´</span><span style="font-family: Zawgyi-One;"> ဟု အပြောကျယ်စွာ၊ သံသရာဝယ်၊
            မာတာပိတ၊ မိနှင့်ဘတို့၊ ရေကြည်ကလလ၊ တည်ဦးစပင်၊ ချိုချဉ်ပူစပ်၊ ရှင်းရှင်းပြတ်အောင်၊ မပြတ်ယုယမိဘတို့မှာ၊
            စိုးရိမ်စွာဖြင့်၊ အစားဆိမ့်အေး နို့ချိုပေး၍၊ ကျွေးသည့်မိခင်၊ မွးဘရှင်ကို၊ <span
                style="color: #3333ff;">အဟံ-</span> ဘုရားတပည့်တော်သည်၊ <span style="color: #3333ff;">ဝန္ဒာမိ</span> -
            သဒ္ဓါညွတ်ကျိုး လွန်မြတ်နိုးလျက်၊ ရှိခိုးပါ၏ အရှင်ဘုရား။</span></p>
    <p>`<span style="color: #3333ff;">အာစရိယဂုဏော အနန္တော</span>´ ဟု မိန့်ဟောအရ ကောက်ယူပြသော်၊ နယနည်းနာ၊ အဖြာဖြာကို၊
        လိမ္မာစေကြောင်း မတ္တာလောင်း၍၊ မကောင်းကိုကြဉ်၊ ကောင်းရာယှဉ်လျက်၊ နှုတ်မြွတ်သံချို၊ ဆုံးမဆိုသား၊ အဟိုများစွာ၊
        သံသရာဝယ်၊ သုံးသွယ်သောကပ်၊ လေးရပ်အပါယ်၊ ရှစ်သွယ်ရပ်ဖြစ်၊ ဆိုးညစ်ယုတ်မာ၊ ပယ်စွန့်ခွာ၍၊ ခေမာဘုမ္မိ၊ ဘေးမရှိသည့်၊
        သန္တိသုခ၊ မုချဧကန်၊ နိဗ္ဗာန်အရောက်၊ ညွှန်ထောက်သွန်သင်၊ ပဲ့ပြင်ပေးတတ်၊ ဆရာမြတ်ကို၊<span style="color: #3333ff;">
            အဟ</span>ံ- ဘုရားတပည့်တော်သည်၊ <span style="color: #3333ff;">ဝန္ဒာမိ </span>- သဒ္ဓါညွတ်ကျိုး
        လွန်မြတ်နိုးလျက်၊
        ရှိခိုးပါ၏ အရှင်ဘုရား။</p>
    <p><span> <a href="http://dhammayate.22web.net/?cat=1" title="View all posts in ဓမ္မရိပ်" rel="category">ဓမ္မရိပ်
                မှကူးယူတင်ပြပါသည်<br></a></span></p>
</div>