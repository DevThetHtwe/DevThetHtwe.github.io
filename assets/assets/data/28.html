<h2>လက်နက်ကိုးဖြာ ဘုရားရှိခိုး</h2>

<p>၀ါတံ ၀ဿဥ္စ ပါသာဏံ၊ အာဝုဓံ ဝါဠုကံ တထာ။</p>



<p>ကုက္ကုဠံ ကလလင်္ဂါရံ၊ အန္ဓကာရန္တိ မေ နဝ။</p>



<p>သတ္ထေ မာရေန ဝိဿဋ္ဌေ၊ ဝိဇယန္တံ ဇိနံ နမေ။</p>



<p>အဟမ္ပိ တေန ပုညေန၊ ဝိဇေယျံ သဗ္ဗမာယုဓေ။</p>



<p>အနက် &#8211;</p>



<p>(၁) အုံ့မှိုင်းလေဆိုး မုန်တိုင်းမျိုးကို၎င်း၊</p>



<p>(၂) မိုးကြမ်းရေဆိုး လက်နက်မျိုးကို၎င်း၊</p>



<p>(၃) ကျောက်ခဲကျောက်စိုင် မိုးကို၎င်း၊</p>



<p>(၄) တဖက်သွား နှစ်ဖက်သွားဟူသော လှံဓားစသော လက်နက်မျိုးကို၎င်း၊</p>



<p>(၅) သဲထုမိုးကို၎င်း၊</p>



<p>(၆) ပြာပူမိုးကို၎င်း၊</p>



<p>(၇) ရွှံ့ညွှန်မိုးကို၎င်း၊</p>



<p>(၈) မီးကျီးမိုးကို၎င်း၊</p>



<p>(၉) အမိုက်မှောင်ကို၎င်း၊</p>



<p>ဤသို့ မာရ်နတ်ပစ်လွင့်အပ်ကုန်သော လက်နက်အန္တရာယ် ကိုးမျိုးတို့ကို အောင်ခြင်းကြီး အောင်တော်မူသော မြတ်စွာဘုရားကို ရိုသေစွာ ရှိခိုးပါ၏။</p>



<p>တပည့်တော်သည် ထိုသို့ရှိခိုးရသော ကုသိုလ်ကံစေတနာကြောင့် အလုံးစုံသော လက်နက်မျိုးတို့ကို ယနေ့ကစ နိဗ္ဗာန်ရသည့်ဘဝတိုင်အောင် မမြင်ရ၊ မကြားရ၊ အဝေးကပင် အောင်နိုင်ရသည့်ကိုယ် ဖြစ်ရပါလို၏ မြတ်စွာဘုရား။</p>