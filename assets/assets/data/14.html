<h1 id="firstHeading" class="firstHeading" lang="my">အာဋာနာဋိယသုတ်</h1>

<div id="bodyContent" class="mw-body-content">
    



    
        <div class="mw-parser-output">
            <p>ဤသုတ်သည် ဘုရားမြတ်စွာကို မကြည်ညိုမမြတ်နိုးသော နတ်များ၊ ဂန္ဓဗ္ဗများ၊ ယက္ခများသည် ဘုရားမြတ်စွာ၏ ဥပါသကာနှင့်
                ဥပါသိကာတို့အား အနှောင့်အယှက်ပေးခဲ့သော် မည်သို့မည်ပုံ ချွတ်လွှဲရမည့်အကြောင်း ညွှန်ပြသောသုတ်ဖြစ်သည်။<sup
                    id="cite_ref-1" class="reference"><a href="#cite_note-1">&#91;၁&#93;</a></sup>
            </p>
            <p>မြတ်စွာဘုရားလက်ထက်တော်အခါက သာသနာတော်ကို မသက်ဝင် မယုံကြည်ကြသော၊ သီလစောင့်သူများ၏ ဘုန်းကံကို မခံနိုင်သော
                ဘီလူး မိစ္ဆာများက သာသနာ့အနွယ်ဝင် ပရိသတ်လေးပါးဖြစ်သော ရဟန်း၊ ရဟန်းအမ၊ သာသနာ့ ဒါယကာ၊ သာသနာ့ ဒါယိကာမတို့ကို
                ဖမ်းဆီးနှောင့်ယှက်ကြလေသည်။ ထို မိစ္ဆာဘီလူးများ ယဉ်ကျေးလာပြီး သာသနာတော်တွင် သက်ဝင်ယုံကြည်လာစေရန်
                <b>အာဋာနာဋိယသုတ်</b> ရွတ်ဆိုစေသည်။
            </p>
            <h2>အာဋာနာဋိယသုတ် ပါဠိတော်</h2>
            <p>၁။ အပ္ပသန္နေသိ နာထဿ၊
                သာသနေ သာဓုသမ္မတေ။
                အမနေုဿဟိ စဏ္ဍေဟိ၊
                သဒါ ကိဗ္ဗိသ ကာရိဘိ။
            </p>
            <p>၂။ ပရိသာနံ စတဿန္နံ၊
                အဟိံ သာယ စ ဂုတ္တိယာ။
                ယံ ဒေသေသိ မဟာဝီရော၊
                ပရိတ္တံ တံ ဘဏာမ ဟေ။
            </p>
            <p>၃။ ဝိပဿိဿ စ နမတ္ထု၊
                စက္ခုမန္တဿ သိရီမတော။
                သိခိဿပိ စ နမတ္ထု၊
                သဗ္ဗဘူတာ နုကမ္ပိနော။
            </p>
            <p>၄။ ဝေဿဘုဿ စ နမတ္ထု၊
                နှာတကဿ တပဿိနော။
                နမတ္ထု ကကုသန္ဓဿ၊
                မာရသေနာ ပမဒ္ဒိနော။
            </p>
            <p>၅။ ကောဏာဂမနဿ နမတ္ထု။
                ဗြာဟ္မဏဿ ဝုသီမတော။
                ကဿပဿ စနမတ္ထု၊
                ဝိပ္ပမုတ္တဿ သဗ္ဗဓိ။
            </p>
            <p>၆။ အင်္ဂီရသဿ နမတ္ထု၊
                သကျပုတ္တဿ သိရီမတော။
                ယော ဣမံ ဓမ္မံ ဒေသေသိ၊
                သဗ္ဗဒုက္ခာပနူဒနံ။
            </p>
            <p>၇။ ယေ စာပိ နိဗ္ဗုတာ လောကေ၊
                ယထာဘူတံ ဝိပဿိသုံ။
                တေ ဇနာ အပိသုဏာ ထ၊
                မဟန္တာ ဝီတသာရဒါ။
            </p>
            <p>၈။ ဟိတံ ဒေဝနုဿာနံ၊
                ယံ နမဿန္တိ ဂေါတမံ။
                ဝိဇ္ဇာစရဏသမ္ပန္နံ၊
                မဟန္တံ ဝီတသာရဒံ။
            </p>
            <p>၉။ ဧတေ စညေ စ သမ္ဗုဒ္ဓေါ၊
                အနေကသတသောဋိယော။
                သဗ္ဗေ ဗုဒ္ဓေါ သမသမာ၊
                သဗ္ဗေ ဗုဒ္ဓေါ မဟိဒ္ဓိကာ။
            </p>
            <p>၁၀။ သဗ္ဗေ ဒသဗလူပေတာ
                ဝေသာရဇ္ဇေဟု ပါဂတာ။
                သဗ္ဗေ တေ ပဋိအာနန္တိ၊
                အာသဘံ ဌာန မုတ္တမံ။
            </p>
            <p>၁၁။ သီဟနာဒံ နဒန္တေ တေ၊
                ပရိသာသု ဝိသာရဒါ။
                ဗြာဟ္မစက္ကံ ပဝတ္တန္တိ၊
                လောကေ အပ္ပဋိဝတ္တိယံ။
            </p>
            <p>၁၂။ ဥပေတာ ဗုဒ္ဓဓမ္မေဟိ၊
                အဋ္ဌာရသဟိ နာယကာ။
                ဗာတ္တိံသ လက္ခဏူပေတာ၊
                သီတာနုဗျဉ္ဇနာ ဓရာ။
            </p>
            <p>၁၃။ ဗျာမပ္ပဘာယ သုပ္ပဘာ၊
                သဗ္ဗေ တေ မုနိကုဉ္ဇရာ။
                ဗုဒ္ဓေါ သဗ္ဗညုနော ဧတေ၊
                သဗ္ဗေ ခီဏာသဝါ ဇိနာ။
            </p>
            <p>၁၄။ မဟာပဘာ မဟာတေဇာ၊
                မဟာပညာ မဟဗ္ဗလာ။
                မဟာကာရုဏိကာ ဓီရာ၊
                သဗ္ဗေသာနံ သုခါဝဟာ။
            </p>
            <p>၁၅။ဒီပါ နာထာ ပတိဋ္ဌာ စ၊
                တာဏာ လေဏာ စ ပဏိနံ။
                ဂတီ ဗန္ဓူ မဟေဿာသာ၊
                သရဏာ စ ဟိတေသိနော
            </p>
            <p>၁၆။ သဒေဝကဿ လောကဿ
                သဗ္ဗေ ဧတေ ပရာယဏာ။
                တေသာ ဟံ သိရသာ ပါဒေ၊
                ဝန္ဒာမိ ပုရိသုတ္တမေ။
            </p>
            <p>၁၇။ ဝစသာ မနသာ စေဝ၊
                ဝန္ဒာမေ တေ တထာဂတေ။
                သယနေ အာသနေ ဌာနေ၊
                ဂမနေ စာပိ သဗ္ဗဒါ။
            </p>
            <p>၁၈။ သဒါ သုခေန ရက္ကန္တု၊
                ဗုဒ္ဓါ သန္တိကရာ တုဝံ။
                တေဟိ တွံ ရက္ခိတော သန္တော။
                မုတ္တော သဗ္ဗဘယေဟိ စ။
            </p>
            <p>၁၉။ သဗ္ဗရောဂါ ဝိနီမုတ္တော၊
                သဗ္ဗသန္တာပ ဝဇ္ဇိတော။
                သဗ္ဗဝေရ မတိက္ကန္တော၊
                နိဗ္ဗုတော စ တုဝံ ဘဝ။
            </p>
            <p>၂၀။တေသံ သစ္စေန သီလေန၊
                ခန္တိမေတ္တာ ဗလေန စ။
                တေပိ အမှေ နုရက္ခန္တု၊
                အရောဂေန သုခေန စ။
            </p>
            <p>၂၁။ ပုရတ္ထိမသ္မိံ ဒိသာဘာဂေ၊
                သန္တိ ဘူတာ မဟိဒ္ဓိကာ။
                တေပိ အမှေ နုရက္ခန္တု၊
                အရောဂေန သုခေန စ။
            </p>
            <p>၂၂။ ဒက္ခိဏသ္မိံ ဒိသာဘာဂေ၊
                သန္တိ ဒေဝါ မဟိဒ္ဓိကာ။
                တေပိ အမှေ နုရက္ခန္တု၊
                အရောဂေန သုခေန စ။
            </p>
            <p>၂၃။ ပစ္ဆိမသ္မိံ ဒိသာဘာဂေ၊
                သန္တိ နာဂါ မဟိဒ္ဓိကာ။
                တေပိ အမှေ နုရက္ခန္တု၊
                အရောဂေန သုခေန စ။
            </p>
            <p>၂၄။ ဥတ္တရသ္မိံ ဒိသာဘာဂေ၊
                သန္တိ ယက္ခာ မဟိဒ္ဓိကာ။
                တေပိ အမှေ နုရက္ခန္တု၊
                အရောဂေန သုခေန စ။
            </p>
            <p>၂၅။ ပုရတ္ထိမေန ဓတရဋ္ဌော၊
                ဒက္ခိဏေန ဝိရူဠှကော။
                ပစ္ဆိမေန ဝိရူပက္ခော၊
                ကုဝေရော ဥတ္တရံ ဒိသံ။
            </p>
            <p>၂၆။ စတ္တောရော တေ မဟာရာဇာ၊
                လောကပါလာ ယသဿိနော။
                တေပိ အမှေ နုရက္ခန္တု၊
                အရောဂေန သုခေန စ။
            </p>
            <p>၂၇။ အာကာသဋ္ဌာ စ ဘူမဋ္ဌာ၊
                ဒေဝါ နာဂါ မဟိဒ္ဓိကာ။
                တေပိ အမှေ နုရက္ခန္တု၊
                အရောဂေန သုခေန စ။
            </p>
            <p>၂၈။ ဣဒ္ဓိမန္တော စ ယေ ဒေဝါ၊
                ဝသန္တာ ဣဓ သာသနေ။
                တေပိ အမှေ နုရက္ခန္တု၊
                အရောဂေန သုခေန စ။
            </p>
            <p>၂၉။ သဗ္ဗီတိယော ဝိဝဇ္ဇန္တု၊
                သောကော ရောဂေါ ဝိနဿတု။
                မာ တေ ဘဝန္တန္တရာယာ၊
                သုခီ ဒီဃာယုကော ဘဝ။
                အဘိဝါဒန သီလိဿ၊
                နိစ္စံ ဝုဎ္ဍာပစာယိနော။
            </p>
            <p>စတ္တာရော ဓမ္မာ ဝဎ္ဍန္တိ၊
                အာယု ဝဏ္ဏော သုခံ ဗလံ။
            </p>
            <p>အာဋာနာဋိယသုတ္တံ နိဋ္ဌိတံ။
            </p>
            <p><br />
                အာဋာနာဋိယသုတ် မြန်မာပြန်
            </p>
            <hr />
            <p>၁. သူတော်ကောင်းအပေါင်းက ကောင်းပါပေသည်ဟု လက်ခံချီးကျူးထားသော မြတ်စွာဘုရား၏သာသနာတော်ကိုပင်
                မကြည်ညိုမသက်ဝင်နိုင်ကြသော လူကြမ်း ဘီလူးတို့သည် ရက်စက်တတ်ကြကုန်၏။
            </p>
            <p>&#160; မည်သည့်အခါမဆို နိုင်ထက်စီးနင်း နှိပ်စက်ကလူ ပြုတတ်ကြ၏။
            </p>
            <p>၂. ထိုဘီလူး လူကြမ်းတို့က ပရိတ်သတ် မညှင်းဆဲ မနှိပ်စက်နိုင်စေရန်နှင့် သူတို့ကပင် ကူညီစောင့်ရှောက်လာစေရန်
                ရည်ရွယ်ချက်ဖြင့် ကြီးမြတ်သောလုံ့လရှိတော်မူသော် မြတ်စွာဘုရားက ဤအာဋာနိဋိက
            </p>
            <p>ပရိတ်တော်အရံအတားကို &#160;ဟောကြားတော်မူခဲ့ခြင်းဖြစ်ပေသည်။ ယခုအခါ၌ ဤပရိတ်တော်ကို ကျွန်ုပ်တို့ စုပေါင်း၍
                ရွတ်ဆိုကြပါကုန်စို့။
            </p>
            <p>၃. စက္ခု ငါးပါးနှင့်ပြည့်စုံတော်မူသော ဘုန်းကျက်သရေနှင့်ပြည့်စုံတော်မူသော ဝိပဿီမြတ်စွာဘုရားအား
                အကျွန်ုပ်၏ဦးညွှတ်ရှိခိုးခြင်းဖြစ်ပါစေ။ သတ္တဝါ အားလုံးအပေါ် &#160;ကြင်နာသနားမှုဖြင့် အစဉ်သနား
                &#160;&#160;
            </p>
            <p>စောင့်ရှောက်တော်မူသော သိခီမြတ်စွာဘုရားအားလည်း အကျွန်ုပ်၏ ဦးညွှတ်ရှိခိုးမှုဖြစ်ပါစေ။
            </p>
            <p>၄. မကောင်းမှု အညစ်အကြေးကို ဆေးကြောသန့်စင်ပြီးဖြစ်သော ခြိုးခြံသော အကျင့်ကိုလည်း ကျင့်တော်မူသော
                ဝေဿဘူမြတ်စွာဘုရားအားလည်း အကျွန်ုပ်ရှိခိုးပါ၏။ မာရ်စစ်သည် အပေါင်းကို
            </p>
            <p>နှိမ်နှင်းအောင်မြင်တော်မူသော ကကုသန်မြတ်စွာဘုရားအားလည်း အကျွန်ုပ် ရှိခိုးပါ၏။
            </p>
            <p>၅. မကောင်းမှု ဟူသမျှအပ်ပြုပြီးသော ငါးပါးသောဝသီဘော်နှင့် ပြည့်စုံတော်မူသော ကောဏာဂုံမြတ်စွာဘုရားအားလည်း
                အကျွန်ုပ်ရှိခိုးပါ၏။ ခပ်သိမ်းသောကိလေသာတို့မှ &#160;လွတ်ကင်းတော်မူပြီးသော
            </p>
            <p>&#160; ကဿပမြတ်စွာဘုရားအားလည်း အကျွန်ုပ်၏ ဦးညွှတ် ရှိခိုးခြင်းဖြစ်ပါစေ။
            </p>
            <p>၆. လူတို့၏ ဆင်းရဲဒုက္ခဟူသမျှကို ပယ်ဖျောက်နိုင်စွမ်းရှိသော တရားတော်မြတ်ကို &#160;ဟောကြားတော်မူပေ၏။
                ကိုယ်တော်မှလည်း အရောင်အဝါကွန့်မြူးဖြာယှက် ထွက်တော်မူ၏။ ဘုန်းကျက်သရေနှင့်လည်း ပြည့်စုံ
            </p>
            <p>&#160;&#160; တော်မူပေ၏။ သကျသာကီဝင်မင်းသားလည်း ဖြစ်တော်မူ၏။&#160;ထိုဂေါတမမြတ်စွာဘုရားအား အကျွန်ုပ်၏
                ဦးညွှတ်ရှိခိုးခြင်းသည် ဖြစ်ပါစေသတည်း။
            </p>
            <p>၇. လောက၌ ငြိမ်းအေးကုန်ပြီးသော ဘုရားရှင်အဆူဆူတို့သည် ယထာဘူတကျကျသိကုန်၏။ ချောပစ်ကုန်းတိုက်သော စကားမျိုးကို
                မည်သည့်အခါမျှ ဆိုမိန့်တော်မမူ၊ ကြီးလည်းကြီးမြတ်ကုန်၏။
            </p>
            <p>&#160; ကြောက်ရွံ့ခြင်းလည်း ကင်းကုန်၏။
            </p>
            <p>၈. ဝိဇ္ဇာသုံးပါး၊ ဝိဇ္ဇာရှစ်ပါး၊&#160;စရဏတဆယ့်ငါးပါးတို့နှင့် ပြည့်စုံတော်မူ၍ &#160;မြတ်လှစွာသော
                ရဲရင့်ခြင်းအတိ ရှိတော်မူသော&#160;နတ်လူတို့၏ အစီးအပွားကိုဆောင်တော်မူတတ်သော &#160; ဂေါတမနွယ်ဖွား
            </p>
            <p>ရှင်တော်မြတ်ဘုရားကို ရှိခိုးဦးညွှတ်ကြပါကုန်၏။
            </p>
            <p>၉. ဝိပဿီ၊&#160;သိခီ၊ ဝေဿဘူ ၊ ကကုသန်၊ ကောဏာဂုံ၊ ကဿပ၊ ဂေါတမ ဟူသော&#160; ဘုရားခုနှစ်ဆူတို့နှင့်တကွ
                အကုဋေမကများလှစွာသော ဘုရားရှင်အားလုံးတို့သည် ပစ္စေကဗုဒ္ဓါရဟန္တာများနှင့်&#160; တူတော်မမူကုန်။
            </p>
            <p>ဆိုခဲ့ပါ သဗ္ဗညူ ဘုရားရှင်ချင်းသာ တူတော်မူကြကုန်၏။ ဘုရားရှင်အားလုံးပင် တန်ခိုးဣဒ္ဓိ လွန်စွာကြီးမားကြကုန်၏။
            </p>
            <p>၁ဝ. ခပ်သိမ်းကုန်သော ဘုရားရှင်တို့သည် အားတော်ဆယ်ပါးနှင့် ပြည့်စုံတော်မူ၏။ ရဲရင့်သော
                ဝေသာရဇ္ဇဉာဏ်နှင့်&#160;ပြည့်စုံတော်မူကြ၏။ မြတ်သောယောကျ်ား &#160;ဥသဘဖြစ်တော်မူ၍ သဗ္ဗညုတဉာဏ်ကို &#160;
            </p>
            <p>&#160; ရရှိကြောင်း ဝန်ခံကြကုန်၏။
            </p>
            <p>၁၁. ဘုရားရှင်တို့သည် မည်သည့် ပရိတ်သတ်ဗိုလ်ပုံအလယ်၌ လွန်စွာရဲရင့်တော်မူကြ၏။ ကေသရာဇာခြင်္သေ့မင်းကဲ့သို့
                &#160;ရဲရဲရင့်ရင့်စကားဆိုကြ၏။ မည်သူ တဦးတယောက်မျှ မလည်မပတ်စေနိုင်သော ဓမ္မစကြာ
            </p>
            <p>&#160; &#160;&#160; တရားတော်ကိုလည်း လည်ပတ်စေကုန်၏။ (ဟောကြားကုန်၏။)
            </p>
            <p>၁၂. ဘုရားရှင်တို့သည် လူသုံးပါးတို့၏ ခရီးလမ်းညွှန် ဖြစ်ကြ၏။ ဘုရား၏ကျေးဇူးတရား
                (၁၈)&#160;ပါးနှင့်ပြည့်စုံကြကုန်၏။ (၃၂)&#160;ပါးသော ယောကျ်ားမြတ်တို့၏လက္ခဏာတော်ကြီးတို့နှင့်လည်း
                ပြည့်စုံတော်မူကြ၏။
            </p>
            <p>&#160; &#160; လက္ခဏာတော်ငယ် (၈ဝ) တို့နှင့်လည်း ပြည့်စုံတော်မူကြ၏။
            </p>
            <p>၁၃. ဘုရားရှင်ဟူသမျှ ကိုယ်တော်အလုံးမျှ တလံမျှလောက်ရောင်ခြည်တော် အမြဲထွက်လျက်ရှိ၏။ ရဟန်းဟူသမျှတို့ထက်
                ကြီးမြတ်၏။ ခပ်သိမ်းသောတရားကိုလည်း သိ၏။ ကိလေသာအာသဝေါလည်း ကင်း၏။
            </p>
            <p>&#160; &#160;&#160; မာရ်ငါးပါးကိုလည်း အောင်ပြီးဖြစ်၏။
            </p>
            <p>၁၄. ဘုရားရှင်တို့သည် များစွာသော ရောင်ခြည်တော်၊ ကြီးသောတန်ခိုး၊&#160;ထွတ်မြတ်သောပညာ၊&#160;စွမ်းသန်သော
                ခွန်အား၊ အတိုင်းမသိသော ကရုဏာ၊ စွဲမြဲသောလုံ့လတို့ကို ပိုင်တော်မူကြ၏။ သတ္တဝါအများ၏
            </p>
            <p>&#160; &#160; ကောင်းကျိုးချမ်းသာကိုလည်း ဆောင်တော်မူတတ်ကြကုန်၏။
            </p>
            <p>၁၅. မြတ်စွာဘုရားရှင်တို့သည် သတ္တဝါအပေါင်းတို့၏ မှီခိုရာကျွန်းလည်း ဖြစ်၏။ ကိုးကွယ်ရာလည်းဖြစ်၏။
                တည်ရာလည်းဖြစ်၏။ စောင့်ရှောက်ရာလည်းဖြစ်၏။ ဘေးအန္တရာယ်မှ ပုန်းကွယ်ရာလည်းဖြစ်၏။
            </p>
            <p>&#160; &#160;&#160; လာရောက်ရာလည်း ဖြစ်၏။ ဆွေမျိုးသဖွယ်လည်းဖြစ်၏။
            </p>
            <p>၁၆. ထိုဘုရားရှင်တိုင်းသည် နတ်တို့၏ လဲလျောင်းရာ၊ လူတို့၏ မှီခိုရာ ဖြစ်ကြကုန်၏။ အကျွန်ုပ်သည်
                ယောကျ်ားဟူသမျှတို့ထက် သာလွန်မြင့်မြတ်တော်မူသော ထိုဘုရားရှင်တို့၏ ခြေတော်တို့ကို ဦးနှိမ် ရိုကျိုး
            </p>
            <p>ရှိခိုးပါ၏။
            </p>
            <p>၁၇. အကျွန်ုပ်သည် အိပ်နေသောအခါ၌ဖြစ်စေ၊ ထိုင်နေသောအခါ၌ဖြစ်စေ၊ ရပ်နေသောအခါ၌ဖြစ်စေ၊ လမ်းသွားနေသောအခါ၌ဖြစ်စေ၊
                မည်သည့်အခါ၌မဆို ထိုဘုရားရှင်တို့အား နှုတ်ဖြင့်၎င်း စိတ်ဖြင့်၎င်း
            </p>
            <p>&#160; &#160; အမြဲမပြတ် ရှိခိုးပါ၏။
            </p>
            <p>၁၈. ကိလေသာအပူအပေါင်းကိုငြိမ်းအေးအောင် ပြုတော်မူတတ်ကြကုန်သော ဘုရားရှင်တို့သည် သင့်ကို ချမ်းသာအောင်
                မပြတ်စောင့်ရှောက်ပါစေသတည်း။ ဘုရားရှင်တို့၏ အစောင့်အရှောက်ကိုခံယူရသော
            </p>
            <p>&#160; &#160; သင်သည် ငြိမ်သက်ချမ်းမြေ့ပါစေ။ ဘေးအန္တရာယ်ခပ်သိမ်းမှ ကင်းလွတ်ပါစေ။
            </p>
            <p>၁၉. သင်သည် အနာမရှိ ပကတိကျန်းမာသူ၊ ပူပန်ခြင်း ကင်းသူ၊&#160;ရန်သူဟူသမျှကို လွတ်မြောက်နိုင်သူ၊
                ငြိမ်းအေးချမ်းမြေသူ ဖြစ်ပါစေသတည်း။
            </p>
            <p>၂ဝ. ထိုဘုရားရှင်တို့သည်&#160;သီလ၊ သစ္စာ၊&#160;ခန္တီ၊ မေတ္တာတို့၏ စွမ်းပကားဖြင့်
                ကျွန်ုပ်တို့ကို&#160;အနာမရှိ ပကတိချမ်းသာအောင် အစဉ်သဖြင့်စောင့်ရှောက်ကြပါစေကုန်သတည်း။
            </p>
            <p>၂၁. အရှေ့မျက်နှာအရပ်၌ တန်ခိုးကြီးသော ဂန္ဓဗ္ဗနတ်တို့ ရှိကြကုန်၏။ ထိုနတ်တို့သည် ကျွန်ုပ်တို့ကို အနာမရှိ
                ပကတိချမ်းသောအောင် အစဉ်တစိုက်စောင့်ရှောက်ကြပါစေကုန်သတည်း။
            </p>
            <p>၂၂. တောင်ဘက်အရပ်မျက်နှာ၌ တန်ခိုးကြီးသော&#160;ကုမ္ဘဏ်နတ်တို့ ရှိကြကုန်၏။ ထိုနတ်တို့သည်လည်း ကျွန်ုပ်တို့ကို
                အနာမရှိ&#160;ပကတိချမ်းသာအောင် အစဉ်သဖြင့် စောင့်ရှောက်ကြပါစေကုန်သတည်း။
            </p>
            <p>၂၃. အနောက်အရပ်မျက်နှာ၌ တန်ခိုးကြီးသော နဂါးတို့ရှိကြကုန်၏။&#160;ထိုနဂါးတို့သည်လည်း ကျွန်ုပ်တို့ကို အနာမရှိ
                ပကတိချမ်းသာအောင် အစဉ်စောင့်ရှောက်ကြပါစေကုန်သတည်း။
            </p>
            <p>၂၄. မြောက်ဘက်အရပ်မျက်နှာ၌ တန်ခိုးကြီးသောဘီလူးတို့သည် ရှိကြကုန်၏။ ထိုဘီလူးတို့သည်လည်း ကျွန်ုပ်တို့ကို
                အစဉ်သဖြင့် စောင့်ရှောက်ကြပါစေကုန်သတည်း။
            </p>
            <p>၂၅. အရှေ့အရပ်မျက်နှာ၌ ဂန္ဓဗ္ဗနတ်တို့ကို အစိုးရသော ဓတရဋ္ဌနတ်မင်း၊ တောင်အရပ်မျက်နှာ၌ ကုမ္ဘဏ်တို့ကို
                အစိုးရသောဝိရူဠကနတ်မင်း၊ အနောက်အရပ်မျက်နှာ၌&#160;နဂါးတို့ကိုအစိုးရသော ဝိရူပက္ခ နတ်မင်း၊
            </p>
            <p>&#160; &#160; မြောက်အရပ်မျက်နှာ၌ ဘီလူးတို့ကို&#160;အစိုးရသော ကုဝေရနတ်မင်း။
            </p>
            <p>၂၆. ထိုနတ်မင်းကြီးလေးပါးတို့သည် လူတို့ကို စောင့်ရှောက်တတ်ကြကုန်၏။ အခြွေအရံလည်းများကုန်၏။
                ထိုနတ်မင်းကြီးတို့သည် ကျွန်ုပ်တို့ကို အနာမရှိ ပကတိချမ်းသာအောင် အစဉ်မပြတ်
            </p>
            <p>စောင့်ရှောက်ကြပါစေကုန်သတည်း။
            </p>
            <p>၂၇. ကောင်းကင်၌တည်သော နတ်များ၊ မြေ၌တည်သော နတ်များ၊ နဂါးများသည် တန်ခိုးအလွန်ကြီးကြသည်။ ထိုတန်ခိုးကြီးနတ်၊
                နဂါးတို့သည်&#160;ကျွန်ုပ်တို့ကို အနာမရှိ ပကတိချမ်းသာအောင် အစဉ်မပြတ်
            </p>
            <p>&#160; &#160; စောင့်ရှောက်ကြပါစေကုန်သတည်း။
            </p>
            <p>၂၈. တန်ခိုးကြီးသောနတ်တို့သည် ဤဘုရားသာသနာတော်၌ နေကြကုန်၏။ ထိုသာသနာစောင့်နတ်တို့သည် ကျွန်ုပ်တို့ကို အနာမရှိ
                ပကတိချမ်းသာအောင်&#160; အစဉ်မပြတ် စောင့်ရှောက်ကြပါစေကုန်သတည်း။
            </p>
            <p>၂၉. ဘေးရန်ခပ်သိမ်းကင်းစေကုန်သတည်း။ စိုးရိမ်ကြောင့်ကြ ကင်းစေကုန်သတည်း။ အနာရောဂါဟူသမျှ ပျောက်စေကုန်သတည်း။
                သင့်အား အန္တရာယ် တစုံတရာမဖြစ်စေသတည်း။ ချမ်းချမ်းသာသာနှင့်
            </p>
            <p>&#160; &#160; အသက်ရှည်စွာ နေရပါစေသတည်း။
            </p>
            <p>၃ဝ. ရတနာမြတ်သုံးပါးအား ရိုသေစွာ ရှိခိုးဆည်းကပ်လေ့ရှိသောသူ၊ သီလရှိသူ၊ သမာဓိရှိသူ၊ ပညာရှိသူတို့ကို
                အမြဲမပြတ်ရိုသေလေးစားတတ်သူသည် အသက်ရှည်၏။ အဆင်းလှ၏၊ ချမ်းသာကြီးပွါး၏။
            </p>
            <p>ခွန်အားဗလ တိုးတက်လေ၏။ အသက်ရှည်ခြင်း၊ အဆင်းလှခြင်း၊ ချမ်းသာကြီးခြင်း၊ ခွန်အားကြီးခြင်းဟူသော
                ဤကျေးဇူးတရားတို့သည် ထိုပုဂ္ဂိုလ်အဖို့ ထာဝစဉ် တိုးတက်လျက်သာနေကြကုန်သတည်း။
            </p>