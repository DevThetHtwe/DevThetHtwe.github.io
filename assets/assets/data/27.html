<h2>ခင်ပွန်းကြီးဆယ်ပါး</h2>
<p>ခင်ပွန်းကြီးဆယ်ပါးဆိုသည်မှာ-</p>
<ol>
    <li>ဗုဒ္ဓ - သဗ္ဗညုတ မြတ်စွာဘုရားရှင်</li>
    <li>ပစ္စေကဗုဒ္ဓါ - ပစ္စေကဗုဒ္ဓါ ဘုရားငယ်များ</li>
    <li>အဂ္ဂသာဝက၊ မဟာသာဝက - မြတ်ဗုဒ္ဓ၏ တပည့်သာဝကများ</li>
    <li>ရဟန္တာ - အာသဝေါ ကုန်ခန်းပြီးသော ရဟန္တာ အရှင်မြတ်ကြီးများ </li>
    <li>မာတာ - မွေးသမိခင်</li>
    <li>ပီတု - မွေးသဖခင်</li>
    <li>အာစရိယ - မြတ်ဆရာသမား</li>
    <li>ဝုဒ္ဓါ - သီလဂုဏ်၊ သမာဓိဂုဏ်၊ ပညာဂုဏ်တို့ဖြင့် ပြည့်စုံသောပုဂ္ဂိုလ်၊ ရဟန်းပုဂ္ဂိုလ်၊ အရိယာပုဂ္ဂိုလ်၊
        မိမိထက်သိကာအရွယ်ကြီးများသူ</li>
    <li>ဓမ္မကထိက - ဆရာ (ဓမ္မ တို့ကိုဆုံးမတတ်သောဆရာသမားများ)</li>
    <li>ဟိတကရ - ထမင်းတစ်လုတ် ရေတစ်မှုတ် စသည်ကိုပေးကမ်းချီးမြှင့်ထောက်ပံ့ဖူးသော မိမိကို ကိုယ်၊ နှုတ်၊
        နှလုံးဖြင့်ကျေးဇူးပြုဖူးသော ကျေးဇူးရှင်ပုဂ္ဂိုလ်များ ကိုဆိုသည်။</li>
</ol>
<h2>ခင်ပွန်းကြီးဆယ်ပါးကန်တော့နည်း</h2>
<div class="poem">
    <p>&nbsp;ဗုဒ္ဓါ ပစ္စေကဗုဒ္ဓေါစ၊ အရဟာ အဂ္ဂသာ၀ကာ။<br>
        မာတာပိတု ဂုရုသတ္တာ၊ ဓမ္မဒေသကာ စဒါယကာ။<br>
        ဣမေ တေစ မဟာဂုဏေ၊ အဟံဝန္ဒာမိ သဗ္ဗဒါ။ ။<br>
        <br>
        ဘုရားတပည့်တော်သည် သံသရာအစမှ စ၍ ယနေ့တိုင်အောင်<br>
        <br>
        ၁။ ဂုဏ်ကျေးဇူးကြီးမားကြကုန်သော မြတ်စွာဘုရားရှင် ကိုယ်တော်မြတ်ကြီးတို့အပေါ်၌<br>
        <br>
        ၂။ ဂုဏ်ကျေးဇူးကြီးမားကြကုန်သော ပစ္စေကဗုဒ္ဓါအရှင် ကိုယ်တော်မြတ်ကြီးတို့အပေါ်၌<br>
        <br>
        ၃။ ဂုဏ်ကျေးဇူးကြီးမားကြကုန်သော အဂ္ဂသာဝက၊ မဟာသာဝက ရဟန္တာ အရှင်မြတ်ကြီးတို့အပေါ်၌<br>
        <br>
        ၄။ ဂုဏ်ကျေးဇူးကြီးမားကြကုန်သော ရဟန္တာ အရှင်မြတ်ကြီးတို့အပေါ်၌<br>
        <br>
        ၅။ ဂုဏ်ကျေးဇူးကြီးမားကြကုန်သော မိခင်တို့ အပေါ်၌<br>
        <br>
        ၆။ ဂုဏ်ကျေးဇူးကြီးမားကြကုန်သော ဖခင်တို့ အပေါ်၌<br>
        <br>
        ၇။ ဂုဏ်ကျေးဇူးကြီးမားကြကုန်သော လိမ္မာစေရန် ကျိုးကြောင်းပြ၍ ဆုံးမတတ်သော ဆရာသမားတို့၏ အပေါ်၌<br>
        <br>
        ၈။ ဂုဏ်ကျေးဇူးကြီးမားကြကုန်သော သီလဂုဏ်၊ သမာဓိဂုဏ်၊ ပညာဂုဏ်တို့ကို ဆည်းပူးဖြည့်ကျင့်လျက် ရှိကြကုန်သော
        လူပုဂ္ဂိုလ်၊ ရဟန်းပုဂ္ဂိုလ်၊ အရိယာပုဂ္ဂိုလ် တို့၏ အပေါ်၌<br>
        <br>
        ၉။ ဂုဏ်ကျေးဇူးကြီးမားကြကုန်သော တရားဓမ္မတို့ကို ဟောပြောပြသ ဆုံးမတတ်သော ဆရာသမားတို့၏ အပေါ်၌<br>
        <br>
        ၁၀။ ထမင်းတစ်လုပ်၊ ရေတစ်မှုတ် စသည်ဖြင့် ပေးကမ်းချီးမြှင့် ထောက်ပံ့ဖူးသော ကျေးဇူးရှင် ပုဂ္ဂိုလ်တို့၏ အပေါ်၌<br>
        <br>
        ကာယကံ၊ ဝစီကံ၊ မနောကံ သုံးပါးသော ကံတို့ဖြင့် ပြစ်မှားမိခဲ့သည်ရှိခဲ့ပါသော် ထိုအပြစ်တို့ကို ပျောက်ပါစေခြင်း
        အကျိုးငှာ ရိုသေမြတ်နိုး လက်စုံမိုး၍ ရှိခိုးပါ၏ဘုရား။<br>
        <br>
        ဤသို့ ရှိခိုးပူဇော် ဖူးမြှော်မာန်လျော့ ကန်တော့ရသော ကောင်းမှုကံစေတနာတို့ကြောင့် အလုံးစုံသောဘေးရောဂါ
        အန္တရာယ်အပေါင်းတို့မှ ကင်းဝေးပြီးလျှင် မြတ်စွာဘုရားရှင် ဟောကြားတော်မူသော သစ္စာလေးပါး မြတ်တရားကို
        ကောင်းစွာသိမြင်၍ နိဗ္ဗာန်သို့ ဝင်နိုင်သောကိုယ် ဖြစ်ရပါစေသား အရှင်ဘုရား။<br>
        လောကီမင်္ဂလာ အဖြာဖြာတို့သည်လည်း စိတ်ကြံတိုင်း တောင့်တတိုင်း လွယ်ကူ လျင်မြန်စွာ ပြည့်စုံ၍ နှလုံးစိတ်ဝမ်း
        အေးချမ်းရပါစေသား အရှင်ဘုရား...။
    </p>
</div>
<h4>
    <p>ခင်ပွန်းကြီးဆယ်ပါးကိုပြစ်မှားသူတို့ ကြုံရမည့်ဒဏ် (၁၀) ပါးရှိသည်။
    </p>
</h4>
<ol>
    <li>ပြင်းထန်သောဦးခေါင်းနာစသည့်ဝေဒနာများဖြစ်ခြင်း။</li>
    <li>ပိုင်ဆိုင်သောဥစ္စာပစ္စည်းများဆုတ်ယုတ်ပျက်စီးခြင်း။</li>
    <li>လက်၊ ခြေပြတ်ခြင်း၊ ကိုယ်အင်္ဂါကြီးငယ်ချွတ်ယွင်းခြင်း။</li>
    <li>ကုသ၍မရနိုင်သောကြီးလေးသည့်ရောဂါများဖြစ်ခြင်း။</li>
    <li>ရူးသွပ်ခြင်း၊ စိတ်မတည်မငြိမ်ဖြစ်ခြင်း။</li>
    <li>မင်းပြစ်မင်းဒဏ်ခံရခြင်း။</li>
    <li>မတရားသဖြင့်စွပ်စွဲခံရခြင်း။</li>
    <li>ဆွေမျိုးကောင်း၊ မိတ်ဆွေကောင်းမရရှိခြင်း။</li>
    <li>စည်းစိမ်ဥစ္စာအခြွေအရံများပျက်စီးခြင်း။</li>
    <li>နေရာတိုက်အိမ်မီးလောက်ပျက်စီးခြင်း။</li>
</ol>
<h4>ခင်ပွန်းကြီးဆယ်ပါးအားပူဇော်လျှင်ရနိုင်မည့်ကောင်းကျိုး (၁၀)ပါး </h4>

<ol>
    <li>အစားအစာမရှားပါးခြင်း။</li>
    <li>ရောက်ရာအရပ်၌လေးစားပူဇော်ခံရခြင်း။</li>
    <li>ရန်သူမျိုးငါးပါးနှင့်ကင်းဝေးနိုင်ခြင်း။</li>
    <li>လူချစ်လူခင်ပေါများခြင်း။</li>
    <li>ပရိသတ်အလယ်၌တင့်တယ်စွာနေနိုင်ခြင်း။</li>
    <li>ကောင်းသတင်းကျော်စောခြင်း။</li>
    <li>အခြွေအရံများခြင်း။</li>
    <li>စီးပွားဥစ္စာဖွံဖြိုးတိုးတက်ခြင်း။</li>
    <li>ဘေးဒုက္ခကြုံသော်အကူအညီရခြင်း။</li>
    <li>သားကောင်းသမီးကောင်းရရှိနိုင်ခြင်း။
    </li>
</ol>