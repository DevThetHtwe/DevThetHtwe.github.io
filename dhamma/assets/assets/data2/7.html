<h2>စက်ကြီး ၁၃ – ပါး မန္တန်တော်</h2>
<p>
    စက်ကြီး ၁၃ – ပါး ဂါထာသည် ရှေးဆရာကြီးများ ရေးသားစီရင် ထားခဲ့သော အန္တရာယ်ကင်း မန္တန်တော်ကြီး ဖြစ်ပါတယ်
    နေ့စဉ်ရွတ်ဖတ် ပူဇော်ခြင်းဖြင့် ဘေးရန်အန္တရာယ် အပေါင်းတို့မှ ကင်းလွတ်နိုင်ပါသည်။
</p>

<p>မှတ်ချက်။
    အစွမ်းထက်သော ဂါထာ မန္တန်တော်ကြီး ဖြစ်သောကြောင့် ရွတ်ဖတ်မည်ဆိုပါက မိမိအနီး အနားတွင် စောင့်ရှောက်နေသော
    နတ်ကောင်းနတ်မြတ်များအား အသိပေးပြီးမှ ရွတ်ပါ​ရန်</p>

<p>
    ၁။အောင် ၁၀၈ – ကွက် ဗုဒ္ဓစက်။
    <br> ၂။တစ်ဆယ့်လေးချက် ဓမ္မစက်။
    <br> ၃။တဆယ့်ရှစ်ချက် သံဃစက်။
    <br> ၄။လရောင်၀င်းလျက် ရှင်ရင်းပစ္စေကဗုဒ္ဓ ရဟန္တာစက်။
    <br> ၅။မြင်းမိုရ်တောင်ဦး မကကျူးလျက် မိဘစက်။
    <br> ၆။ဂုဏ်ကျေးဇူးကို အထူးသိလျက် ဆရာ့စက်။
    <br> ၇။ဗြဟ္မစိုရ်လက်နက် ဗြဟ္မာ့စက်။
    <br> ၈။မိုးကြိုးလက်နက် သိကြားစက်။
    <br> ၉။လောင်မီးကျလျက် နတ်တို့စက်။
    <br> ၁၀။ဘွဲ့ဖြူလက်နက် ဘီလူးစက်။
    <br> ၁၁။တောင်ဟုန်ပြင်းလျက် ဂဠုန်စက်။
    <br> ၁၂။အာခံတွင်းက ၀င်း၀င်းတောက်လျှက် နဂါးစက်။
    <br> ၁၃။သုံးထောင်သင်္ချာ ဟေမ၀န္တာ အာဏာစိုးလျက် သီဟစက်။
    <br>
    <br> စက်ကြီးတစ်ဆယ့်သုံးပါး၊ရွတ်သံကြားက၊ဘေးများမြင်မှု၊မကောင်းစုကို၊ဝေးကကြဉ်ရှောင်၊အောင်စေတတ်သည့်၊
    <br> မြတ်သည့်ပညာ၊ ဆရာတည်း။
    <br>
    <br> - သြောင်း နမော ဗုဒ္ဓါနုဘာဝေန၊
    <br> - သြောင်း နမော ဓမ္မာနုဘာဝေန၊
    <br> - သြောင်း နမော သံဃာနုဘာဝေန၊
    <br> - သြောင်း နမော ဒူရေ ဒူရေ သွားဟုံဟုံ။
    <br>
    <br>
<h3>မန္တန်တော် သရုပ် ၁၃ – ပါး</h3>

သိထားသင့်သော အန္တရာယ်ကင်း မန္တန်တော်ကြီး၏ သရုပ် ၁၃ – ပါးအား ဗဟုသုတ တင်ပြအပ်ပါသည်။
<br>
<br> ၁။အောင် ၁၀၈ – ကွက် ဗုဒ္ဓစက်။ (ဘုရား၏ စက်လက္ခဏာ ၁၀၈ – ပါး)
<br> ၂။တစ်ဆယ့်လေးချက် ဓမ္မစက်။
<br> (မဂ် ၄ – ပါး၊ဖိုလ် ၄ – ပါး၊သွာက္ခာတာ
<br> စသော တရားဂုဏ်တော် ၆ – ပါး)
<br> ၃။တဆယ့်ရှစ်ချက် သံဃစက်။
<br> (ပရမတ္ထသံဃာတော်ခေါ် အရိယာသံဃာ ရှစ်ပါး၊သမုတိသံဃာ ၁ – ပါး၊ပေါင်းသံဃာ တော် ၉ – ပါးနှင့် သံဃာဂုဏ်တော် ၉ – ပါး
<br> ကိုဆိုလိုပါသည်)
<br> ၄။လရောင်၀င်းလျက် ရှင်ရင်းပစ္စေကဗုဒ္ဓ ရဟန္တာစက်။ (ပစ္စေကဗုဒ္ဓါ အရှင်မြတ်တို့၏ ဂုဏ်တော်တည်း ဟူသော
ကိုယ်ရောင်တော်ကို
<br> ဆိုလိုပါသည်)
<br> ၅။မြင်းမိုရ်တောင်ဦး မကကျူးလျက် မိဘစက်။(မာတာပိတဂုဏ် အနန္တကိုဆိုလိုပါသည်)
<br> ၆။ဂုဏ်ကျေးဇူးကို အထူးသိလျက် ဆရာ့စက်။(ဆရာ့ကျေးဇူးဂုဏ်ကို အထူးသိရမည့်ဟု ဆိုလိုပါသည်)
<br> ၇။ဗြဟ္မစိုရ်လက်နက် ဗြဟ္မာ့စက်။(ဗြဟ္မစရိယတရား လေးပါး)
<br> ၈။မိုးကြိုးလက်နက် သိကြားစက်။
<br> ၉။လောင်မီးကျလျက် နတ်တို့စက်။
<br> ၁၀။ဘွဲ့ဖြူလက်နက် ဘီလူးစက်။
<br> (ဘွဲ့ဖြူခေါ် မီးတောက်လောင်စေတတ်သည့် လက်နက်တစ်မျိုး၊၎င်းသည် အ၀တ်ပုဆိုး ကြိုး၀န်းသဖွယ်ဖြစ်၍ လူကိုပစ်လိုက်က
ထိလျှင်
<br> မီးတောက်သည်ကိုဆိုလိုပါသည်)
<br> ၁၁။တောင်ဟုန်ပြင်းလျက် ဂဠုန်စက်။
<br> ၁၂။အာခံတွင်းက ၀င်း၀င်းတောက်လျှက် နဂါးစက်။
<br> ၁၃။သုံးထောင်သင်္ချာ ဟေမ၀န္တာအာဏာစိုးလျက် သီဟစက်။
<br>
<br> စက်ကြီး ၁၅ – ပါးဆိုလျှင် ဤနှစ်ခု ထပ်ထည့်ပါ။
<br> ၁၄။ယုဂန်တောင်ဖျား မားမားရပ်လျက် လမင်းစက်။
<br> ၁၅။လေးကျွန်းဗဟို လေးလီသွားလျက် နေမင်းစက်။
</p>