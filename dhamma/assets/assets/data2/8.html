<p>ကပ်ဆေးခြင်းဘေးမှ လွတ်ကင်းကြစေရန် “အဋ္ဌာန မေ တံ” ဂါထာတော် ရွတ်ပါ</p>
<br>
<p>ဤဂါထာတော်သည်ကား</p>
<p>ဗုဒ္ဓမြတ်စွာဘုရားရှင်ကို အရှင်ဒေဝဒတ် ကျောက်မောင်းဆင်၍လုပ်ကြံပြီးကာစ ပုထုဇဉ်ရဟန်းတော်တို့က
    ဗုဒ္ဓမြတ်စွာဘုရားရှင်အတွက်စိုးရိမ်ကြသဖြင့် တုတ် တောင်ဝှေး စသည်တို့ဖြင့်
    ဗုဒ္ဓဘုရားရှင်ကိုအကာအကွယ်ပေးရန်စုဝေးရောက်ရှိလာကြရာ ဗုဒ္ဓမြတ်စွာဘုရားရှင်က ကာကွယ်ပေးရန်မလိုကြောင်း
    ရှင်းလင်းမိန့်ကြားတော်မူရာတွင်တစ်ကြိမ်။</p>
<p>နောက်နေ့မြို့တွင်းသို့ိဆွမ်းခံကြွမည့်အချိန် နာဠာဂီရိ ဆင်ဆိုးကြီးကို အရက်တိုက်ပြီး ဗုဒ္ဓဘုရားရှင်ကို
    လုပ်ကြံမည်ဖြစ်ကြောင်း သိရှိတော်မူသဖြင့် ညီတော်အရှင်အာနန္ဒာက ဗုဒ္ဓဘုရားရှင်၏ရှေ့မှ ကြွသွားပြီး
    ဘုရားရှင်ကိုအကာအကွယ်ပြုမည်ကို မလိုအပ်ကြောင်း အရှင်အာနန္ဒာအား မိန့်ကြားတော်မူရာတွင် တစ်ကြိမ်။</p>
<p>နှစ်ကြိမ်တိုင်</p>
<p>“ဗုဒ္ဓမြတ်စွာဘုရားရှင်တို့ိ၏ သဘာဝ မည်သူကမျှ မည်သို့မျှ ဘုရားရှင်တို့၏ အသက်ကိုလုပ်ကြံသတ်ဖြတ်၍ မရကြောင်း
    ဘုရားရှင်တို့သည် အချိန်တန်မှသာ မိမိတို့အလိုလိုသာ ပရိနိ<br>
    ဗ္ဗာန်ပြုကြရမြဲဖြစ်ကြောင်း”</p>
<p>မိန့်ကြားတော်မူသော ဂါထာတော်ဖြစ်၏။</p>
<p>“အဋ္ဌာန မေတံံ ဘိက္ခဝေ အနဝကာသော၊</p>
<p>ယံ ပရူပက္ကမေန တထာဂတံ ဇီဝိတာ ဝေါရောပေယျ၊</p>
<p>အနုပက္ကမေန ဘိက္ခဝေ တထာဂတာ ပရိနိဗ္ဗာယန္တိ။”</p>
<p>(ဧတေန သစ္စဝဇ္ဇေန သောတ္ထိမေ ဟောတုသဗ္ဗဒါ။)</p>
<p>ဤဂါထာတော်၏ တန်ခိုးတော်သည် သက်တော်ရှည်စံကင်းဆရာတော်ဘုရားကြီး အိမ်ခြေတစ်ထောင်ကျော်ရှိသည့် စံကင်းရွာကြီး
    ပလိပ်ရောဂါကျရောက်နေ ရာ အကျဉ်းအကြပ်ထဲမှ ရွာသူရွာသားတို့၏ အသက်ဘေးအန္တရာယ်မှ ကယ်ဆယ်တော်မူခဲ့ရာတွင်
    ထင်ရှားတော်မူခဲ့၏။</p>
<p>(ယ္ခု မ ဟ န ဥက္ကဋ္ဌ ဆရာတော်ဘုရားကြီးဘဒ္ဒန္တကုမာရ အရွယ်ကောင်းစဉ် ်ကလည်း စံကင်းဆရာတော်ဘုရားကြီးက
    ထိုအကြောင်းမိန့်ကြား၍ အဋ္ဌာနမေတံ ဂါ ထာတော်နှင့် လူသားတို့၏အသက်ကိုကယ်ခါ သာသနာပြုရာ ပြုကြောင်း
    မိန့်ကြားတော်မူခဲ့ဖူး၏။)</p>
<p>UBA ခေတ်က ရှမ်းပြည်တစ်နေရာတွင် တောင်စောင်းနှင့်တိုက်မိပြီးလေယာဉ်ပျက်ကျရာ အပွန်းအပဲ့ရာပင်မရှိ အသက်ရှင် ကျန်ခဲ့သူ၏
    အင်္ကျ ီအိတ်အတွင်း၌လည်း အဋ္ဌာနမေတံဂါထာတော် ရေးထားသည့် စာရွက်ကိုတွေ့ရသည်ဟုဆို၏ ထိုသူတစ် ဦးထည်းသာ ထူြုခားစွာ
    အသက်ရှင်ကျန်ခဲ့၏။</p>
<p>“အဋ္ဌာန မေတံ” ဂါထာတော်ကို အချို့ကလည်း “သဗ္ဗသိဒ္ဓိ “ဂါထာတော်ဟု အမည်ခေါ်ဝေါ်ကြ၏။</p>
<p>မည်သို့ဆိုစေ “အဋ္ဌာန မေတံ”ဂါထာတော် ကိုနေ့စဉ်ရွတ်ဖတ်သရဇ္ဈာယ်ခြင်း၊ ပုဒ် ပါဒ်အက္ခရာ မှန်ကန်စွာရေးသား၍</p>
<p>အိမ်၏ ဘုရားကျောင်းဆောင် အိမ်၏ လေးဘက်လေးတန် အိမ်ဝင်ပေါက် အပေါ် စသည်တု့ိ၌ရိုသေစွာ ကပ်ထားခြင်း။</p>
<p>မိမိ၏အိတ် ဦးထုပ် စသည်တို့၌ ရိုသေစွာ(ရိုသေစွာ) ဆောင်ထားခြင်း စသဖြင့် မိမိတို့ဉာဏ် ရှိသလို အကာအကွယ်ယူ
    ထားနိုင်ပါကြောင်း။ ထိုသို့ဂါထာတော်၏ အကာအကွယ်ကို ရိုသေ ယုံကြည်စွာယူထားခြင်းဖြင့် (ဝဋ်ကြွေးမှ မရှိလျှင်)လုံးဝ
    အန္တရာယ်ကင်းပါကြောင်း သူတော်ကောင်းတို့ခင်ဗျား။</p>
<p>(ကျွန်ပ်ကိုယ်တိုင်-“အဋ္ဌာန မေတံ”ဂါထာ တော်၏ တန်ခးို့တော်ကြောင့် အသက်အန္တရာယ်မှ လွတ်မြောက်ခဲ့ရပုံကို
    သူရဇ္ဇမဂ္ဂဇင်းတွင် ၂၀၀၅ ခုနှစ်က တစ်ကြိမ် ၂၀၀၈ ခုနှစ်က တစ်ကြိမ် နှစ်ကြိမ်တိုင်
    ကိုယ်တွေ့အဖြစ်မှန်ဝတ္ထုတိုများအဖြစ်ရေးသားခဲ့ပါ၏။)</p>
<p>နေ့စဉ်မပြတ် ရွတ်ဖတ်သရဇ္ဈာယ်တော် မူကြပါ သူတော်ကောင်းတို့။</p>