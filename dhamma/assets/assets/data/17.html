<h1 id="firstHeading" class="firstHeading" lang="my">ပုဗ္ဗဏှသုတ်</h1>

<div id="bodyContent" class="mw-body-content">





    <div class="mw-parser-output">
        <p><b>ပုဗ္ဗဏှသုတ်</b> ကို ဂြိုဟ်စီးဂြိုဟ်နင်းမကောင်းသောကြောင့် ကံဆိုးများ ကျရောက်သောအခါ ကံကောင်းစေရန်
            ရွတ်ဆိုကြသည်။
        </p>
        <h2>ပုဗ္ဗဏှသုတ် ပါဠိတော်</h2>
        <p>၁။ ယံ ဒုန္နိမိတ္တံ အဝမင်္ဂလဉ္စ၊
            ယော စာ မနာပေါ သကုဏဿ သဒ္ဒေါ။
            ပါပဂ္ဂဟော ဒုဿုပိနံ အကန္တံ၊
            ဗုဒ္ဓါနုဘာဝေန ဝိနသ မေန္တု။
        </p>
        <p>၂။ ယံ ဒုန္နိမိတ္တံ အဝမင်္ဂလဉ္စ၊
            ယော စာ မနာပေါ သကုဏဿ သဒ္ဒါ။
            ပါပဂ္ဂဟော ဒုဿုပိနံ အကန္တံ၊
            ဓမ္မာ နုဘာဝေန ဝိနာသ မေန္တု။
        </p>
        <p>၃။ ယံ ဒုန္နိမိတ္တံ အဝမင်္ဂလဉ္စ၊
            ယော စာ မနာပေါ သကုဏဿ သဒ္ဒေါ။
            ပါပဂ္ဂဟော ဒုဿုပိနံ အကန္တံ၊
            သံဃာနုဘာဝေန ဝိနာသ မေန္တု။
        </p>
        <p>၄။ ဒုက္ခပ္ပတ္တာ စ နိဒ္ဒုက္ခာ၊
            ဘယပ္ပတ္တာ စ နိဗ္ဘယာ။
            သောကပ္ပတ္တာ စ နေိဿာကာ၊
            ဟောန္တု သဗ္ဗေပိ ပါဏိနော။
        </p>
        <p>၅။ ဧတ္တာဝတာ စ အမှေဟိ၊
            သမ္ဘတံ ပုညသမ္ပဒံ။
            သဗ္ဗေ ဒေဝါ နုမောဒန္တု၊
            သဗ္ဗသမ္ပတ္တိ သိဒ္ဓိယာ။
        </p>
        <p>၆။ ဒါနံ ဒဒန္တု သဒ္ဓါယ၊
            သီလံ ရက္ခန္တု သဗ္ဗဒါ။
            ဘာဝနာဘိရတာ ဟောန္တု၊
            ဂစ္ဆန္တု ဒေဝတာ ဂတာ။
        </p>
        <p>၇။ သဗ္ဗေ ဗုဒ္ဓါ ဗလပ္ပတ္တာ၊
            ပစ္စေကာနဉ္စ ယံ ဗလံ။
            အရဟန္တာနဉ္စ တေဇေန၊
            ရက္ခံ ဗန္ဓာမိ သဗ္ဗသော။
        </p>
        <p>၈။ ယံကိဉ္စ ဝိတ္တံ ဣဓ ဝါ ဟုရံ ဝါ၊
            သဂ္ဂေသု ဝါ ယံ ရတနံ ပဏီတံ။
            န နော သမံ အတ္ထိ တထာဂတေန၊
            ဣဒမ္ပိ ဗုဒ္ဓေ ရတနံ ပဏီတံ။
            ဧတေန သစ္စေန သုဝတ္ထိ ဟောတု။
        </p>
        <p>၉။ ယံကိဉ္စ ဝိတ္တံ ဣဓ ဝါ ဟုရံ ဝါ၊
            သဂ္ဂေသု ဝါ ယံ ရတနံ ပဏီတံ။
            န နော သမံ အတ္ထိ တထာဂတေန၊
            ဣဒမ္ပိ ဓမ္မေ ရတနံ ပဏီတံ။
            ဧတေန သစ္စေန သုဝတ္ထိ ဟောတု။
        </p>
        <p>၁၀။ ယံကိဉ္စ ဝိတ္တံ ဣဓ ဝါ ဟုရံ ဝါ၊
            သဂ္ဂေသု ဝါ ယံ ရတနံ ပဏီတံ။
            န နော သမံ အတ္ထိ တထာဂတေန၊
            ဣဒမ္ပိ သံဃေ ရတနံ ပဏီတံ။
            ဧတေန သစ္စေန သုဝတ္ထိ ဟောတု။
        </p>
        <p>၁၁။ ဘဝတု သဗ္ဗမင်္ဂလံ၊
            ရက္ခန္တု သဗ္ဗဒေဝတာ။
            သဗ္ဗ ဗုဒ္ဓါ နုဘာဝေန၊
            သဒါ သုခီ ဘဝန္တု တေ။
        </p>
        <p>၁၂။ ဘဝတု သဗ္ဗမင်္ဂလံ၊
            ရက္ခန္တု သဗ္ဗဒေဝတာ။
            သဗ္ဗ ဓမ္မာ နုဘာဝေန၊
            သဒါ သုခီ ဘဝန္တု တေ။
        </p>
        <p>၁၃။ ဘဝတု သဗ္ဗမင်္ဂလံ၊
            ရက္ခန္တု သဗ္ဗဒေဝတာ။
            သဗ္ဗ သံဃာ နုဘာဝေန၊
            သဒါ သုခီ ဘဝန္တု တေ။
        </p>
        <p>၁၄။ မဟာကာရုဏိကော နာထော၊
            ဟိတာယ သဗ္ဗပါဏိနံ။
            ပူရေတွာ ပါရမီ သဗ္ဗာ၊
            ပတ္တော သမ္မောဓိ မုတ္တမံ။
            ဧတေန သစ္စဝဇ္ဇန၊
            သောတ္ထိ တေ ဟောတု သဗ္ဗဒါ။
        </p>
        <p>၁၅။ ဇယန္တော ဗောဓိယာ မူလေ၊
            သကျာနံ နန္ဒိဝဎ္ဍနော။
            ဧဝမေဝ ဇယော ဟောတု၊
            ဇယဿု ဇယမင်္ဂလေ။
        </p>
        <p>၁၆။ အပရာဇိတပလ္လင်္ကေ၊
            သီသေ ပုထု ဝိပုက္ခလေ။
            အဘိသေကေ သဗ္ဗဗုဒ္ဓါနံ၊
            အဂ္ဂပ္ပတ္တော ပမောဒတိ။
        </p>
        <p>၁၇။ သုနက္ခတ္ကံ သုမင်္ဂလံ၊
            သုပ္ပဘာတံ သုဟုဋ္ဌိတံ။
            သုခဏော သုမုဟုတ္တော စ၊
            သုယိဋ္ဌံ ဗြဟ္မစာရိသု။
        </p>
        <p>၁၈။ ပဒက္ခိဏံ ကာယကမ္မံ၊
            ဝါစာကမ္မံ ပဒက္ခိဏံ။
            ပဒက္ခိဏံ မနောကမ္မံ၊
            ပဏီဓိ တေ ပဒက္ခိဏေ။
        </p>
        <p>၁၉။ ပဒက္ခိဏာနိ ကတွာန၊
            လဘန္တတ္ထေ ပဒက္ခိဏေ။
            တေ အတ္ထလဒ္ဓါ သုခိတာ၊
            ဝိရုဠှာ ဗုဒ္ဓသာသနေ။
            အရောဂါ သုခိတာ ဟောထ၊
            သဟ သဗ္ဗဟိ ဉာတိဘိ။
        </p>
        <p>ပုဗ္ဗဏှသုတ္တံ နိဋ္ဌိတံ။
        </p>
        <h2>ပုဗ္ဗဏှသုတ် မြန်မာပြန်</h2>
        <p>၁။ မကောင်းသော နိမိတ်၊ မကောင်းသော အမင်္ဂလာ၊ မနှစ်သက်ဖွယ် ဖြစ်သော ငှက်ဆိုးသံ၊ မကောင်းသော
            ဂြိုဟ်စီးဂြိုဟ်နင်း၊ မနှစ်သက်စရာ အိပ်မက္်ဆိုး စသည်တို့သည် မြတ်စွာဘုရား၏ ကြီးမြတ်သော အာနုဘော်တော်ကြောင့်
            မကျမရောက် ကင်းပျောက်ပါစေသတည်း။
        </p>
        <p>၂။ မကောင်းသော နိမိတ်၊ မကောင်းသော အမင်္ဂလာ၊ မနှစ်သက်ဖွယ် ဖြစ်သော ငှက်ဆိုးသံ၊ မကောင်းသော
            ဂြိုဟ်စီးဂြိုဟ်နင်း၊ မနှစ်သက်စရာ အိပ်မက္်ဆိုး စသည်တို့သည် တရားတော်မြတ်၏ ကြီးမြတ်သော အာနုဘော်တော်ကြောင့်
            မကျမရောက် ကင်းပျောက်ပါစေသတည်း။
        </p>
        <p>၃။ မကောင်းသော နိမိတ်၊ မကောင်းသော အမင်္ဂလာ၊ မနှစ်သက်ဖွယ် ဖြစ်သော ငှက်ဆိုးသံ၊ မကောင်းသော
            ဂြိုဟ်စီးဂြိုဟ်နင်း၊ မနှစ်သက်စရာ အိပ်မက္်ဆိုး စသည်တို့သည် သံဃာတော်၏ ကြီးမြတ်သော အာနုဘော်တော်ကြောင့်
            မကျမရောက် ကင်းပျောက်ပါစေသတည်း။
        </p>
        <p>၄။ ဒုက္ခရောက်နေကြသူအားလုံး ဒုက္ခကင်းကြပါစေ၊ ဘေးတွေ့နေကြသူအားလုံးသည်လည်း ထိုဘေးအန္တရာယ်တို့မှ
            လွတ်ကင်းကြပါစေ၊ စိုးရိမ်ပူပန်သောကဖြစ်နေကြသူအားလုံး စိုးရိမ်သောက ကင်းဝေးကြပါစေ။
        </p>
        <p>၅။ အထက်တွင် ဖော်ပြခဲ့ပြီးသော စကားစဉ်ဖြင့် ကျွန်ုပ်တို့သည် ကောင်းမှုကို ဆည်းပူးခဲ့ကြသည်။ ဤသည်ကို
            နတ်အပေါင်းတို့က ဝမ်းမြောက်ဝမ်းသာဖြင့် သာဓုခေါ်ကြပါကုန်။
        </p>
        <p>၆။ အရာရာပြည့်စုံမှု ချမ်းသာမှု ရှိလာအောင် ယုံယုံကြည်ကြည်ဖြင့် လှူဒါန်းကြပါ၊ အကျင့်သီလ စောင့်ထိန်းကြပါ။
            ကမ္မဋ္ဌာန်းဘာဝနာ ပွားများကြပါ၊ ယခုအခါ၌ တရားနာ ရောက်နေကြသော နတ်အပေါင်းတို့ ပြန်သွားနိုင်ကြပါပြီ။
        </p>
        <p>၇။ <a href="/wiki/%E1%80%A1%E1%80%AC%E1%80%B8%E1%80%90%E1%80%B1%E1%80%AC%E1%80%BA%E1%80%86%E1%80%9A%E1%80%BA%E1%80%95%E1%80%AB%E1%80%B8"
                title="အားတော်ဆယ်ပါး">အားတော်ဆယ်ပါး</a>နှင့် ပြည့်စုံတော်မူကြကုန်သော မြတ်စွာဘုရား၊
            ပစ္စေကဗုဒ္ဓါဘုရားငယ်၊ ရဟန္တာအရှင်သူမြတ်တို့၏ ဉာဏဗလစွမ်းရည် တန်ခိုးဖြင့် အရပ်ထက်ဝန်းကျင်မှ
            အစောင့်အရှောက်ကို ဖွဲ့ပါ၏။
        </p>
        <p>၈။ လူ့ပြည်၊ နဂါးပြည်၊ ဂဠုန်ပြည်၊ နတ်ပြည်တို့၌ရှိသော ရတနာတို့သည် ဘုရားတည်းဟူသော ရတနာနှင့် မတူချေ။
            ထိုရတနာတို့ထက် ဘုရားရတနာသည်သာလျှင် ပို၍ မြတ်၏။ ဤသစ္စာစကားကြောင့် သတ္တဝါအများ ချမ်းသာကြပါစေသတည်း။
        </p>
        <p>၉။ လူ့ပြည်၊ နဂါးပြည်၊ ဂဠုန်ပြည်၊ နတ်ပြည်တို့၌ရှိသော ရတနာတို့သည် ဘုရားတည်းဟူသော ရတနာနှင့် မတူချေ။
            ထိုရတနာတို့ထက် တရားရတနာသည်သာလျှင် ပို၍ မြတ်၏။ ဤသစ္စာစကားကြောင့် သတ္တဝါအများ ချမ်းသာကြပါစေသတည်း။
        </p>
        <p>၁၀။ လူ့ပြည်၊ နဂါးပြည်၊ ဂဠုန်ပြည်၊ နတ်ပြည်တို့၌ရှိသော ရတနာတို့သည် ဘုရားတည်းဟူသော ရတနာနှင့် မတူချေ။
            ထိုရတနာတို့ထက် သံဃာရတနာသည်သာလျှင် ပို၍ မြတ်၏။ ဤသစ္စာစကားကြောင့် သတ္တဝါအများ ချမ်းသာကြပါစေသတည်း။
        </p>
        <p>၁၁။ သင့်အား မင်္ဂလာခပ်သိမ်း ပြည့်စုံပါစေ၊ နတ်တို့က သင့်ကို စောင့်ရှောက်ပါစေ၊ အားလုံးသော မြတ်စွာဘုရားတို့၏
            တန်ခိုးတေဇော် အာနုဘော်တော်ကြောင့် သင့်အား ချမ်းသာသုခ ထာဝရ ပြည့်စုံပါစေ။
        </p>
        <p>၁၂။ သင့်အား မင်္ဂလာခပ်သိမ်း ပြည့်စုံပါစေ၊ နတ်တို့က သင့်ကို စောင့်ရှောက်ပါစေ၊ အားလုံးသော တရားတော်တို့၏
            တန်ခိုးတေဇော် အာနုဘော်တော်ကြောင့် သင့်အား ချမ်းသာသုခ ထာဝရ ပြည့်စုံပါစေ။
        </p>
        <p>၁၃။ သင့်အား မင်္ဂလာခပ်သိမ်း ပြည့်စုံပါစေ၊ နတ်တို့က သင့်ကို စောင့်ရှောက်ပါစေ၊ အားလုံးသော သံဃာတော်တို့၏
            တန်ခိုးတေဇော် အာနုဘော်တော်ကြောင့် သင့်အား ချမ်းသာသုခ ထာဝရ ပြည့်စုံပါစေ။
        </p>
        <p>၁၄။ မဟာကရုဏာရှင် မြတ်စွာဘုရားသည် ကမ္ဘာသူ ကမ္ဘာသားအပေါင်း၏ အကျိုးစီးပွားအလို့ငှာ ပါရမီတော်ကို
            ဖြည့်ကျင့်တော်မူခဲ့သဖြင့် မြတ်လှစွာသော အရဟတ္တမဂ်ဉာဏ်၊ သဗ္ဗညုတဉာဏ်သို့ ရောက်တော်မူခဲ့လေပြီ၊ ထိုသို့
            မှန်သောသစ္စာစကားကို ဆိုရသောကြောင့် သင့်အား စီးပွားချမ်းသာ တိုးတက်ဖြစ်ထွန်းပါစေသတည်း။
        </p>
        <p>၁၅။ သာကီဝင် မင်းအပေါင်းတို့၏ နှစ်သက်ဝမ်းမြောက်ခြင်းကို တိုးပွားစေသော မြတ်စွာဘုရားသည် ဗောဓိပင်ရင်း၌
            မာရ်ငါးပါးကို အောင်မြင်တော်မူသကဲ့သို့ ထို့အတူ သင့်အား အောင်မြင်ခြင်း ဖြစ်စေသတည်း၊ အောင်သင့်အောင်အပ်သော
            မင်္ဂလာဟူသမျှ သင့်အား အောင်မြင် ရရှိပါစေသတည်း။
        </p>
        <p>၁၆။ သဗ္ဗညူဘုရားအဆူဆူတို့ ဗုဒ္ဓါဘိသေကမင်္ဂလာ ခံယူရာလည်းဖြစ်သော ကမ္ဘာမြေအပြင်၌ အထူးတင့်တယ်၍ မြေတကာတို့၏
            အဦးအထိပ်လည်း ဖြစ်သော အပရာဇိတပလ္လင်တော်၌ မြတ်စွာဘုရားသည် လူသုံးပါးတို့ထက် မြတ်သော ဘုရားအဖြစ်သို့
            ရောက်သဖြင့် ဝမ်းမြောက်တော်မူခဲ့လေပြီ။
        </p>
        <p>၁၇။ ဤနည်းအတူ သင့်အားလည်း နက္ခတ်ကောင်းကြုံပါစေ၊ မင်္ဂလာကောင်း ရှိပါစေ၊ ချမ်းမြေ့စွာ နံနက်မိုးသောက်
            အလင်းရောက်ပါစေ၊ ကောင်းစွာတိုးတက်ပါစေ၊ စက္ကန့်တိုင်း၊ မိနစ်တိုင်း၊ နာရီတိုင်း ကောင်းကျိုးချမ်းသာ
            မင်္ဂလာနှင့် ပြည့်စုံပါစေ၊ အကျင့်မြတ်ကို မပြတ်ကျင့်ကြံနေသော သူတော်ကောင်းတို့အား ကောင်းစွာ ပူဇော်ခြင်း
            ဖြစ်ပါစေသတည်း။
        </p>
        <p>၁၈။ မြတ်သော ကိုယ်အမှု၊ မြတ်သောနှုတ်အမှုကိစ္စတို့ကို ဆောင်ရွက်ကြသည့်အတွက် မြတ်သော အကျိုးတရားတို့ကို
            ရကြကုန်၏၊ မြတ်သော အကျိုးတရားကို ရရှိသော သူတို့သည် ချမ်းချမ်းသာသာ ရှိကြကုန်၏၊ ထိုသူတို့သည် ဘုရားသာသနာ၌
            ကြီးပွားတိုးတက်လာကြကုန်၏။ ထိုသူတို့သည် မိမိတို့ အဆွေအမျိုးတို့နှင့်အတူ ကျန်းမာချမ်းသာကြပါစေကုန်သော်။
        </p>
        <p>၁၉။ လူခပ်သိမ်း၊ နတ်ခပ်သိမ်းတို့သည် မြတ်သော အမှုကိစ္စတို့ကို ဆောင်ရွက်ကြသည့်အတွက် မြတ်သော
            အကျိုးတရားတို့ကို ရကြကုန်၏။ မြတ်သော အကျိုးတရားတို့ကို ရရှိသော သူတို့သည် ချမ်းချမ်းသာသာ ရှိကြကုန်၏။
            ထိုသူတို့သည် ဘုရားသာသနာ၌ ကြီးပွားတိုးတက်လာကြကုန်၏။ ထိုသူတို့သည် မိမိတို့ အဆွေအမျိုးတို့နှင့်အတူ
            ကျန်းမာချမ်းသာကြပါစေကုန်သော်။<sup id="cite_ref-ဗုဒ္ဓဘာသာကောင်းတစ်ယောက်_1-0" class="reference"><a
                    href="#cite_note-ဗုဒ္ဓဘာသာကောင်းတစ်ယောက်-1">&#91;၁&#93;</a></sup>
        </p>