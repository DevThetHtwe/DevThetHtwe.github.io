<p style="text-align:justify"><span>အဟံ ဘန္တေ တိသရဏေန သဟ ပဉ္စသီလံ ဓမ္မံ ယာစာမိ၊ အနုဂ္ဂဟံ ကတွာ သီလံ ဒေထ မေ
                ဘန္တေ။<br><br><span><strong>ဒုတိယမ္ပိ -</strong></span><br>အဟံ ဘန္တေ တိသရဏေန သဟ ပဉ္စသီလံ ဓမ္မံ
                ယာစာမိ၊ အနုဂ္ဂဟံ ကတွာ သီလံ ဒေထ မေ ဘန္တေ။<br><br><span><strong>တတိယမ္ပိ
                                -</strong></span><br>အဟံ ဘန္တေ တိသရဏေန သဟ ပဉ္စသီလံ ဓမ္မံ ယာစာမိ၊ အနုဂ္ဂဟံ ကတွာ သီလံ ဒေထ
                မေ
                ဘန္တေ။<br><br><strong><span>သံဃာ</span></strong> - ယ’မဟံ ဝဒါမိ၊ တံ
                ဝဒေထ။<br><strong><span>လူ</span></strong> - အာမ ဘန္တေ ပါ အရှင်ဘုရား။<br><br>နမော
                တဿ ဘဂဝတော အရဟတော သမ္မာသမ္ဗုဒ္ဓဿ(<span><strong>သုံးကြိမ်</strong></span>)။<br><br>ဗုဒ္ဓံ သရဏံ ဂစ
                ္ဆာမိ။<br>ဓမ္မံ
                သရဏံ ဂစ ္ဆာမိ။<br>သံဃံ သရဏံ ဂစ ္ဆာမိ။<br><br>ဒုတိယမ္ပိ - ဗုဒ္ဓံ သရဏံ ဂစ ္ဆာမိ။<br>ဒုတိယမ္ပိ - ဓမ္မံ သရဏံ
                ဂစ
                ဆာမိ။<br>ဒုတိယမ္ပိ - သံဃံ သရဏံ ဂစ ္ဆာမိ။<br><br>တတိယမ္ပိ - ဗုဒ္ဓံ သရဏံ ဂစ ္ဆာမိ။<br>တတိယမ္ပိ - ဓမ္မံ
                သရဏံ ဂစ
                ဆာမိ။<br>တတိယမ္ပိ - သံဃံ သရဏံ ဂစ ္ဆာမိ။<br><br><span><strong>သံဃာ</strong></span>
                - တိသရဏဂမနံ ပရိပုဏ္ဏံ။<br><span><strong>လူ</strong></span> - အာမ ဘနေ ္တ ပါ
                အရှင်ဘုရား။<br><br>(၁) ပါဏာတိပါတာ ဝေရမဏိသိက္ခာပဒံ သမာဒိယာမိ။<br><br>(၂) အဒိန္နာဒါနာ ဝေရမဏိသိက္ခာပဒံ
                သမာဒိယာမိ။<br><br>(၃) ကာမေသု မိစ ္ဆာစာရာ ဝေရမဏိသိက္ခာပဒံ သမာဒိယာမိ။<br><br>(၄) မုသာဝါဒါ ဝေရမဏိသိက္ခာပဒံ
                သမာဒိယာမိ။<br><br>(၅) သုရာမေရယမဇ္ဇပ္ပမာဒဋ္ဌာနာ ဝေရမဏိသိက္ခာပဒံ
                သမာဒိယာမိ။<br><br><span><strong>သံဃာ</strong></span> - တိသရဏေန သဟ ပဉ္စသီလံ ဓမ္မံ သာဓုကံ ကတွာ
                အပ္ပမာဒေန သမ္ပာဒေထ။<br><span><strong>လူ</strong></span> - အာမ ဘနေ ္တ ပါ
                အရှင်ဘုရား။<br><br><br><span><strong>(၁) ပါဏာတိပါတ သိက္ခာပုဒ်
                                သိမှတ်ဖွယ်</strong></span><br>သေစေလိုသောစိတ်ဖြင့် မည်သည့်သတ္တဝါ၏ အသက်ကိုမဆို
                သတ်ဖြတ်ခြင်းသည် ပါဏာတိပါတမည်၏။<br><br><span><strong>ပါဏာတိပါတ
                                အင်္ဂါ(၅)ပါး</strong></span><br>(၁) သတ္တဝါဖြစ်ခြင်း၊<br>(၂) သတ္တဝါ ဟု
                သိမှတ်ခြင်း၊<br>(၃)
                သတ်လိုသော၊ သေစေလိုသော စိတ်စေတနာရှိခြင်း၊<br>(၄) သေစေရန်ပြုလုပ် အားထုတ်ခြင်း၊<br>(၅) ထိုပြုလုပ်
                အားထုတ်မူကြောင့် သေခြင်း။<br><br>ပါဏာတိပါတ၌ တရားကိုယ်မှာ သတ်လိုသော ဒေါသစိတ် စေတနာ
                ဖြစ်သည်။<br><br>ဤအင်္ဂါငါးပါးနှင့် ညီညွတ်ပါက ပါဏာတိပါတ ကမ္မပထမြောက်သည်။ ပါဏာတိပတ ကမ၌ပထမြောက်လျှင်
                သေလွန်သောအခါ အပါယ်ဘုံဘဝ၌ ကျရောက်ရ၏။ ထိုအင်္ဂါငါးပါးအနက် တစ်ခုခု ချို့တဲ့လျှင် ပါဏာတိပါတ ကံမထိုက်၊
                သတ်သည်မမည်။<br><br>ဥပမာ - လမ်းသွားရင် မတော်တဆ နင်းမိ၍ ပိုးကောင်ငယ်များ၊ ပုရွတ်ဆိတ်များ စသည်သေခြင်းသည်
                ပါဏာတိပါတကံ မထိုက်၊ ကျန်အင်္ဂါလေးပါးနှင့် ညီညွတ်သော်လည်း သစေလိုစိတ် မရှိသောကြောင့်
                ဖြစ်၏။<br><br>ဤအင်္ဂါငါးရပ်စလုံးနှင့် ပည့်စုံမှသာ ကမ္မပထမြောက်၏။ တစ်ပါးပါး ချွတ်ယွင်းသော် ကံမျှသာဖြစ်၍
                ကမ္မပထ မမြောက်သောကြောင့် အပါယ်မလား နိုင်သော်လည်း အကုသိုလ်မူကား ဖြစ်၏။ မကောင်းကျိုးများ အထိုက်အလျောက်
                ပေးနိုင်သည်ပင်။<br><br><span><strong>အပြစ်ကြီးမူ၊
                                အပြစ်ငယ်မူ</strong></span><br>ဆက်လက် မှတ်သားရမှာ ပါဏာတိပါတကံချင်း သူ့အသက်သက်မူချင်း
                တူသော်လည်း အခြေအနေ အမျိုးမျိုးသို့ လိုက်၍ အပြစ်ဖြစ်ပုံချင်းမတူ၊ အပြစ်ကြီးငယ်
                ကွာခြား၏။<br><br>သတ္တဝါအကြီးအငယ်ကို လိုက်၍လည်းကောင်း၊ သတ္တဝါ၏ အကျင့် သီလဂုဏ်သိက္ခာကို လိုက်၍လည်းကောင်း၊
                အပြစ်အကြီး အငယ် ခြားနား၏။ အကျင့်သီလ ဂုဏ်မရှိသော တိရစ္ဆာန်စသော သတ္တဝါတို့၌ ခန္ဓာကိုယ်ငယ်လျှင် အပြစ်ငယ်၍
                ခန္ဓာကိုယ်ကြီးလျှင် အပြစ်ကြီး၏။ လူ စသော သတ္တဝါတို့၌ အကျင့်သီလစသည် နည်းလျှင် အပြစ်ငယ်၍ အကျင့်သီလစသည်
                ကြီးလျှင် အပြစ်ကြီး၏ ခန္ဓာကိုယ်နှင့် သီလစသော ဂုဏ်တို့ တူညီရာ၌ပင် စေတနာ လုံ့လအားနည်းလျှင် အပြစ်နည်း၏။
                စေတနာ လုံ့လအားကြီးလျှင် အပြစ်ကြီး၏။<br><br><span><strong>ပါဏာတိပါတ
                                ရှောဉ်ကြဉ်ရကျိုး</strong></span><br>သူတပါးအသက်ကို မသတ်ခြင်း၊ သူ့အသက်သတ်မူ ရှောင်ကြဉ်သော
                ကုသိုလ်ကြောင့် လူ့ပြည်၊ နတ်ရွာ၊ သုဂတိဘဝသို့ ရောက်ရသည်။ လူဖြစ်သောအခါတွင်လည်း အနာရောဂါကင်း၍ အသက်ရှည်ခြင်း
                စသည်နှင့် ပြည့်စုံရသည်။ သက်ရှိသတ္တဝါတိုင်း သရမည်ကို ကြောက်ကြ၏။ မိမိကိုယ်နှင့် နိူင်းစာ၍ ညှဉ်းဆဲ
                သတ်ဖြတ်ခြင်းမှ ရှာင်ကြဉ်ကြရ၏။ ရှောင်ကြဉ်ရသော ကောင်းကျိုးများမှာ -<br>(၁) မျက်စိ နား နှာ အင်္ဂါ ခြေလက်
                မချို့တဲ့ခြင်း၊<br>(၂) ဖြစ်လေရာဘဝ၌ ရုပ်အသွင်ညှိုးခြောက်ခြင်း မရှိ၊ စိုစိုပြည်ပြည်ရှိခြင်း၊<br>(၃)
                အားအင်ပြည့်ဖြိုးခြင်း၊<br>(၄) လျင်မြန်ဖြတ်လတ်ခြင်း၊<br>(၅) ဘေးရန်ပေါ်ပေါက်လျှင် ရဲရင့်ခြင်း၊<br>(၆)
                သူတပါးပယောဂကြောင့် မသေရခြင်း၊<br>(၇) အနာရောဂါကင်းခြင်း၊<br>(၈) အခြွေအရံ ပြည့်စုံခြင်း၊<br>(၉)
                အသက်ရှည်ခြင်း - စသော ကောင်းကျိုးများ ခံစားရသည်။<br><br><br><span><strong><span>(၂) အဒိန္နာဒါန သိက္ခာပုဒ်
                                        သိမှတ်ဖွယ်</span></strong></span><br>ကိုယ်ဖြင့် ဖြစ်စေ၊ နူတ်ဖြင့် ဖြစ်စေ၊
                ဓားပြတိုက်ယူခြင်း၊ လိမ်ညာယူခြင်း၊ လှည့်ပတ်ယူခြင်း၊ အရောင်းအဝယ်ပြုလုပ်ရာ၌ အလေး တင်းတောင်း ချိန်ခွင်
                စသည်ဖြင့် မမှန်မကန်ပြုခြင်း၊ ရောင်းကုန်တိုးအောင် ရေထိုးခြင်း စသည်ဖြင့် မရိုးမသား မတရားပြုလုပ်၍
                ယူခြင်းမှန်သမျှသည် အဒိန္နာဒါန ဖြစ်သည်။<br><br><span><strong>အဒိန္နာဒါနအင်္ဂါ
                                (၅)ပါး</strong></span><br>(၁) သူတပါး ဥစ္စာဖြစ်ခြင်း၊<br>(၂) သူတပါးဥစ္စာဟု
                သိမှတ်ခြင်း၊<br>(၃) ခိုးယူလိုသော စိတ်စေတနာရှိခြင်း၊<br>(၄) ခိုးယူကြောင်းဖြစ်သော ကိုယ်နူတ် လုံ့လ
                တစ်ခုခုကို ပြုလုပ်ခြင်း၊<br>(၅) ခိုးယူခြင်း။<br><br>ယင်းအင်္ဂါ(၅)ပါးစုံလျှင် အဒိန္နာဒါန ကမ္မပထမြောက်သည်။
                ကမ္မပထမြောက်လျှင် သေလွန်သောအခါ အပါယ်ဘုံဘဝ၌ ကျရောက်ရ၏။<br><br><span><strong>အပြစ်ကြီးမူ၊
                                အပြစ်ငယ်မူ</strong></span><br>အပြစ်ကြီးမူ
                အပြစ်ငယ်မူမှာ ဥစ္စာရှင်၏ အကျင့်သီလ ဂုဏ်သိက္ခာကိုလိုက်၍ လည်းကောင်း၊ ဥစ္စာတန်ဖိုး အနည်းအများကို လိုက်၍
                လည်းကောင်း ဖြစ်၏။ အကျင့်သီလ သိက္ခာဂုဏ်နှင့် ပြည့်စုံသူ၏ ဥစ္စာကို ခိုးယူပါက အပြစ်ကြီး၏။ အကျင့်သီလ
                သိက္ခာဂုဏ်နည်းပါးသူ၏ ပစ္စည်းကို ခိုးယူခဲ့သော် အပြစ်ငယ်၏။<br><br><span><strong>အဒိန္နာဒါန
                                ရှောင်ကြဉ်ရကျိုး</strong></span><br>အဒိန္နဒါနကို
                ရှောင်ကြဉ်သူသည် နတ်ရွာ သုဂတိသို့ လားရောက်၍ နတ်စည်းစိမ်ခံစားရ၏။ ဘဝအဆက်ဆက်တွင်လည်း အောက်ဖော်ပြပါ
                ကောင်းကျိုးများ ခံစားရ၏။<br>(၁) ပစ္စည်းဥစ္စာ ပေါကြွယ်ဝခြင်း၊<br>(၂) မပင်မပန်း ချမ်းသာခြင်း၊<br>(၃)
                အစာရေစာ
                ပေါများခြင်း၊<br>(၄) အလိုရှိသော ပစ္စည်းကို အလွယ်တကူ ရရှိခြင်း၊<br>(၅) ကူးသန်းရောင်းဝယ်မူ ကျွမ်းကျင်
                လိမ္မာ၍ စည်းစိမ်ဥစ္စာတိုးပွားခြင်း၊<br>(၆) ရေ၊ မီး၊ မင်း ခိုးသူ အမွေခံ သားဆိုး သမီးဆိုး ဟူသော
                ရန်သူမျိုးငါးပါး၏ ဖျက်ဆီးမူ မခံရခြင်း။<br><br><br><span><strong>(၃)
                                ကာမေသုမိစ္ဆာစာရ သိက္ခာပုဒ် သိမှတ်ဖွယ်</strong></span><br>ကာမဂုဏ်တို့၌
                မှားယွင်းဖောက်ပြန်စွာ ကျင့်မူနှင့် ပတ်သက်၍ သီလဆောက်တည်သော အမျိုးကောင်းသားသည် မိမိသီလ မကျိုးမပေါက်စေရန်
                မသွားမလာအပ်သော မိန်းမ(၂၀)ကို ရှောင်ကြဉ်ရမည်။<br>(၁) မိခင် အုပ်ထိန်းသော မိန်းမ၊<br>(၂) ဖခင် အုပ်ထိန်းသော
                မိန်းမ၊<br>(၃) မိဘနှစ်ပါး အုပ်ထိန်းသော မိန်းမ၊<br>(၄) မောင်ကြီး မောင်ငယ် အုပ်ထိန်းသော မိန်းမ၊<br>(၅)
                အစ်မ ညီမ စောင့်ထိန်းသော မိန်းမ<br>( ၆) ဆွေမျိုး အုပ်ထိန်းသော မိန်းမ၊<br>(၇) အမျိုး အနွယ် အုပ်ထိန်းသော
                မိန်းမ၊<br>(၈) တရားကျင့်ဖော်ချင်း အုပ်ထိန်းသော မိန်းမ၊<br>(၉) ပြောဆို ကြောင်းလမ်းပြီးသော မိန်းမ၊<br>(၁၀)
                မင်းတို့ သိမ်းပိုက်ရန် ရည်ရွယ်ထား၍ မင်းဒဏ်မကင်းသော မိန်းမ၊<br>(၁၁) ဥစ္စာဖြင့် ဝယ်ယူပေါင်းသင်းနေသော
                မိန်းမ၊<br>(၁၂) အလိုတူ၍ ပေါင်းသင်းနေသော မိန်းမ၊<br>(၁၃) ဥစ္စာစည်းစိမ်အပ်နှင်း၍ ပေါင်းသင်းနေသော
                မိန်းမ၊<br>(၁၄) အဝတ်တန်ဆာ ဆင်ပေး၍ ပေါင်းသင်းနေသော မိန်းမ၊<br>(၁၅) လူကြီးစုံရာ လက်ထပ်ပေါင်းသင်းသော
                မိန်းမ၊<br>(၁၆) ထင်းခွေ ရေခပ် လုပ်ကိုင်ရသော မိန်းမအား ထိုအလုပ်ကို မလုပ်စေဘဲ မယားအဖြစ်ပေါင်းသင်းသော
                မိန်းမ၊<br>(၁၇) ကျွန်လည်းဟုတ်၊ မယားလည်းဟုတ်သော မိန်းမ၊<br>(၁၈) အလုပ်သမားလည်းဟုတ် မယားလည်းဟုတ်သော မိန်းမ၊
                (၁၉) မယားအဖြစ်ပေါင်းသင်းခံရသော သုံ့ပန်း မိန်းမ၊<br>(၂၀) ခေတ္တ မယားပြုအပ်သော
                ပြည့်တန်ဆာမ။<br><br>“မိန်းမနှစ်ကျိပ်၊ ပျော်ကြောင်းသိပ်လည်း၊ မအိပ်လေရာ” ဟူသော ရှေးပညာရှိတို့ ဆုံးမစကားအရ
                အမျိုးကောင်းသား များသည် အုပ်ထိန်းခြင်းမကင်းသော မည်သည့် အမျိုးသမီးနှင့်မဆို ဖောက်ပြန်ကျူးလွန်လျှင်
                ကာမေသုမိစ္ဆာစာရကံထိုက်သည်။ ဤကံကား အလွန်ကြောက်ဖွယ်ကောင်း၏၊ သေလွန်၍ ငရဲသို့ကျခံရပြီးနောက် လူ့ဘဝပြန်ရစေကာမူ
                ဘဝများစွာ နပုန်းပဏ္ဍုက် ဖြစ်ရခြင်း၊ ချစ်သူနှင့် ကွဲကွာရခြင်းစသော မကောင်းကျိုးများ
                များလှကုန်၏။<br><br><span><strong>အပြစ်အကြီး၊
                                အပြစ်အငယ်</strong></span><br>သီလမရှိသူ၌ လွန်ကျူးလျှင် အပြစ်ငယ်၏။ သီလရှိသူ၌ လွန်ကျူးလျှင်
                အပြစ်ကြီး၏။ ဥပမာ - နန္ဒလုလင်သည် ရဟန္တာမ ဥပ္ပလဝဏ်ကို ကျူးလွန်မိ၍ ချက်ချင်း အဝီစိကျခံရ၏။
                သီလမရှိသူအပေါ်၌လည်း
                အနိုင်အထက် လွန်ကျူးလျှင် အပြစ်ကြီး၏။<br><br><strong><span>ကာမေသုမိစ္ဆာစာရကံ
                                အင်္ဂါ(၄)ပါး</span></strong><br>(၁) မသွားလာအပ်သော မိန်းမ (၂၀)ဖြစ်ခြင်း၊<br>(၂)
                မှီဝဲလိုစိတ် ရှိခြင်း၊<br>(၃) လုံ့လ ပြုခြင်း၊<br>(၄) သာယာခြင်း။<br><br>ဤအင်္ဂါလေးပါး ညီညွတ်လျှင်
                ကာမေသုမိစ္ဆာစာရကံ
                မြောက်သည်။<br><br><span><strong>ကာမေသုမိစ္ဆာစာရရှောင်ကြဉ်ရကျိုး</strong></span><br>သူတပါး၏
                မယားနှင့် အုပ်ထန်းခြင်းမကင်းသော သမီးပျိုများကို မကျူးလွန်ခြင်း၊ အမျိုးကောင်းသမီးများအတွက် မိမိပိုင်
                ကာမပိုင် လင်မှတပါး အခြား မည်သည့်ယောက်ျားနှင့်မျှ မေထုန်မကျူးလွန်ခြင်းတို့ဖြင့် ကာမေသုမိစ္ဆာစာရ
                သိက္ခာပုဒ်ကို စောင့်ရှောက်သူသည် အောက်ပါအကျိုးများ ခံစားရသည် -<br>(၁) ရန်သူမရှိခြင်း၊<br>(၂) အလုံးစုံသော
                သတ္တဝါတို့၏ ချစ်ခင်မြတ်နိုးခြင်းကိုခံရခြင်<wbr>း၊<br>(၃) ထမင်း အဖျော်ယမကာ
                အဝတ်တန်ဆာစသည်တို့ရခြင်း၊<br>(၄) ချမ်းသာစွာ အိပ်ရခြင်း၊<br>(၅) ချမ်းသာစွာ နိုးထရခြင်း၊<br>(၆) အပါယ်ဘေးမှ
                လွတ်ရခြင်း၊<br>(၇) မိန်းမအဖြစ်၊ နပုန်းအဖြစ်မှ လွတ်ရခြင်း၊<br>(၈) အမျက်ဒေါသနည်းခြင်း၊<br>(၉)
                ပြောင်ပြောင်တင်းတင်း ပွင့်လင်းစွာ ပြုလုပ်ပြောဆိုနိုင်ခြင်း၊<br>(၁၀) လည်တိုင်ကြော့ကြော့ မော့မော့
                နေထိုင်နိုင်ခြင်း၊<br>(၁၁) မျက်လွှာမချရဘဲ ကြည်လင်ရွှင်ပျစွာ နေနိုင်ခြင်း၊<br>(၁၂) မိန်းမနှင့်
                ယောက်ျားအချင်းချင်းသာချစ်ခင်ြ<wbr>မတ်နိုင်းခြင်း၊<br>(၁၃) မျက်စိ နား နှာ စသော ခြေလက် ကိုယ်အင်္ဂါများ
                ပြည့်စုံခြင်း၊<br>(၁၄) ကြန်အင်လက္ခဏာနှင့် ပြည့်စုံခြင်း၊<br>(၁၅) ယုံမှားသံသယကင်းရှင်း၍ ရဲရဲတင်းတင်း
                နေထိုင်နိုင်ခြင်း၊<br>(၁၆) ချမ်းသာစွာ နေရခြင်း၊<br>(၁၇) ပူပန်ကြောင့်ကြ မရှိရခြင်း၊<br>(၁၈) ဘေးရန်
                မရှိခြင်း၊<br>(၁၉) ချစ်ခင်နှစ်သက်သူတို့နှင့် အတူတကွနေရခြင်း - စသော အကျိုးတို့ကို
                ရရှိသည်။<br><br><br><span><strong>(၄) မုသာဝါဒ သိက္ခာပုဒ်
                                သိမှတ်ဖွယ်</strong></span><br>နူတ်ဖြင့် ဖြစ်စေ၊ စာဖြင့် ဖြစ်စေ၊ ကိုယ်လက်လူပ်ပြ၍ ဖြစ်စေ
                လိမ်ညာမူမှန်သမျှသည် မုသာဝါဒ ဖြစ်သည်။ သို့သော် နူတ်ဖြင့် ပြောရသော မုသားက များ၍ ဝစီဒုစရိုက်၌
                ထည့်သွင်းရသည်။<br><br>ဘုရားလောင်းသူတော်ကောင်းများသည် သံသရာဘဝကျင်လည်စဉ် သတ်မူ၊ ခိုးမူ၊ ကာမကျူးလွန်မူ
                အရက်သေစာသောက်စားမူကို ရံခါပြုလုပ်မိခဲ့ ကြသော်လည်း သူတပါးအကျိုးစီးပွား ပျက်စီးစေလိုသော စိတ်ဖြင့်
                မုသာဝါဒကံကိုမူ လုံး၀ မလွန်ကျူးခဲ့ကြ။<br><br><span><strong>မုသာဝါဒ
                                အင်္ဂါ(၄)ပါး</strong></span><br>(၁) မဟုတ်မမှန်သော အကြောင်းအရာဖြစ်ခြင်း၊<br>(၂)
                မဟုတ်မမှန်
                ပြောဆိုလိုစိတ်ရှိခြင်း၊<br>(၃) ပြောလည်း ပြောခြင်း၊<br>(၄) လိမ်လည်သော စကားအဓိပ္ပာယ်ကို လိမ်လည်ခံရသူ
                သိရှိခြင်း။<br><br><span><strong>အပြစ်ကြီးမူ၊
                                အပြစ်ငယ်မူ</strong></span><br>လိမ်လည်ပြောဆိုရာ၌ သူတပါးအကျိုးစီးပွားပျက်အောင်
                လိမ်ညာပြောဆိုသော မုသားမျိုးသာ အပါယ်ရောက်ကြောင်း ဖြစ်သည်။ သူတပါး အကျိုးစီးပွားအနည်းငယ် ပျက်စီးလျှင်
                အပြစ်ငယ်၏။ များစွာ ပျက်စီးလျှင် အပြစ်ကြီး၏။<br>မုသာဝါဒရှောင်ကြဉ်ရကျိုး<br>ဤမုသာဝါဒပြောဆိုမူမှ
                ရှောင်ကြဉ်ပါက သုဂတိဘဝသို့ ရောက်ရှိပြီးလျှင် အောက်ပါအကျိုးများကိုလည်း ခံစားရသည် -<br>(၁) စကားပီသ
                ပြတ်သားခြင်း၊<br>(၂) သွားများ ညီညာခြင်း၊<br>(၃) ခံတွင်း မွှေးကြိုင်ခြင်း၊<br>(၄) ကိုယ် ရေ အသား
                ပြည့်ဖြိုးခြင်း၊<br>(၅) မျက်စိ နား စသော ဣန္ဒြေများ ကြည်လင်ခြင်း၊<br>(၆) ပုံသဏ္ဌာန်
                ကိုယ်ရေလှပခြင်း၊<br>(၇)
                သူတပါး အပေါ် သြဇာအာဏာရှိခြင်း၊<br>(၈) အပြောအဆို နူတ်စ အာစ ကောင်းခြင်း၊<br>(၉) စိတ်တည်ငြိမ်ခြင်း
                (အကြီးအကဲဖြစ်ရတတ်ခြင်း)။<br><br><br><span><strong>(၅) သူရာမေရယ သိက္ခာပုဒ်
                                သိမှတ်ဖွယ်</strong></span><br>သေရည် သေရက် ဘိန်း ဘင်း ကစော် လှော်စာ ကုတ်ကင်း ဆေးခြောက်
                ဘိန်းဖြူစသော မူးယစ်စေတတ်သော မည်သည့်ပစ္စည်းတို့ကိုမဆို သောက်စား သုံးစွဲခြင်း မပြုရ။ ထိုအရာများကို
                သောက်စားသုံးစွဲခြင်းသည် ကုသိုလ်ကောင်းမူတို့၌ မ့လျော့ခြင်း၏ အကြောင်းဖြစ်သောကြောင့်
                ရှောင်ကြဉ်ရသည်။<br><br><span><strong>သုရာမေရယ အင်္ဂါ(၄)ပါး</strong></span><br>(၁)
                သုရာ စသည် တစ်ပါးပါး ဖြစ်ခြင်း၊<br>(၂) သောက်စားလိုသော စိတ်ရှိခြင်း၊<br>(၃) သောက်စားသုံးစွဲရန် အားထုတ်
                ပြုလုပ်ခြင်း၊<br>(၄) သောက်စားသုံးစွဲခြင်း။<br><br><span><strong>အရက်သောက်ခြင်း
                                အပြစ်(၆)ပါး</strong></span><br>ဘုရားရှင်သည် သိင်္ဂါလ သတို့သားအား အရက်သေစာ
                သောက်စားခြင်းနှင့် ပတ်သက်၍ မျက်မှောက်ပစ္စက္ခ အပြစ်ခြောက်ပါးဖြစ်နိုင်ကြောင်း ဟောကြားတော်မူခဲ့ပါသည်။
                ထိုအပြစ်ခြောက်ပါး တို့မှာ -<br>(၁) စီးပွားဥစ္စာ ကုန်ခန်း ပျက်စီးခြင်း၊<br>(၂) ခိုက်ရန် ပွားခြင်း၊<br>(၃)
                ရောဂါအမျိုးမျိုး ဖြစ်ပွားတတ်ခြင်း၊<br>(၄) ကျော်စောသတင်း ကင်းမဲ့ခြင်း၊<br>(၅) အရှက်အကြောက်
                ကင်းခြင်း၊<br>(၆) အသိပညာအားနည်းအောင် ပြုတတ်ခြင်းတို့ ဖြစ်ကြသည်။<br><br><span><strong>သုရာမေရယ
                                ရှောင်ကြဉ်ရကျိုး</strong></span><br>ဤအရက်သေစာ
                မူးယစ်ဆေးဝါးကို ရှောင်ကြဉ်ပါက သုဂတိဘဝသို့ ရောက်ရှိပြီးလျှင် အောက်ပါအကျိုးများကိုလည်း ခံစားရသည် -<br>(၁)
                အရေးအခွင့် သင့်မသင့်ကို သိခြင်း၊<br>(၂) လုံ့လ ဝီရိယရှိခြင်း၊<br>(၃) သတိနှင့် ပြည့်စုံခြင်း၊<br>(၄)
                သူပြုဖူးသော ကျေးဇူးကို သိတတ်ခြင်း၊<br>(၅) အရှက်အကြောက်ရှိခြင်း၊<br>(၆) ကုသိုလ်ကောင်းမူ ပြုလွယ်ခြင်း
                တို့ဖြစ်ကြသည်။</span></p>