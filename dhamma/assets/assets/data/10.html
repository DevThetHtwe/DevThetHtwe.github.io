<h1>ခန္ဓသုတ်</h1>

<p>၁။ သဗ္ဗာသီဝိသဇာတီနံ၊<br />
    ဒိဗ္ဗမန္တာဂဒံ ဝိယ။<br />
    ယံ နာသေတိ ဝိသံ ဃောရံ<br />
    သေသဉ္စာပိ ပရိဿယံ။<br /><br />
    ၂။ အာဏာက္ခေတ္တမှိ သဗ္ဗတ္ထ၊<br />
    သဗ္ဗဒါ သဗ္ဗပါဏိနံ။<br />
    သဗ္ဗသောပိ နိဝါရေတိ၊<br />
    ပရိတ္တံ တံ ဘဏာမ ဟေ။<br />
</p>
<p>၃။ ဝိရူပက္ခေဟိ မေ မေတ္တံ။<br />
    မေတ္တံ ဧရာပထေဟိ မေ။<br />
    ဆဗျာပုတ္တေဟိ မေ မေတ္တံ၊<br />
    မေတ္တံ ကဏှာဂေါတမကေဟိ စ။<br />
</p>
<p>၄။ အပါဒကေဟိ မေ မေတ္တံ၊<br />
    မေတ္တံ ဒွိပါဒကေဟိ မေ။<br />
    စတုပ္ပဒေဟိ မေ မေတ္တံ၊<br />
    မေတ္တံ ဗဟုပ္ပဒေဟိ မေ။
</p>
<p>၅။ မာ မံ အပါဒကော ဟိံသိ၊<br />
    မာ မံ ဟိံသိ ဒွိပါဒကော။<br />
    မာ မံ စတုပ္ပဒေါ ဟိံသိ၊<br />
    မာ မံ ဟိံသိ ဗဟုပ္ပဒေါ။
</p>
<p>၆။ သဗ္ဗေ သတ္တာ သဗ္ဗေ ပါဏာ၊<br />
    သဗ္ဗေ ဘူတာ စ ကေဝလာ။<br />
    သဗ္ဗေ ဘဒြာနိ ပဿန္တု၊<br />
    မာ ကိဉ္စိ ပါပ မာဂမာ။
</p>
<p>၇။ အပ္ပမာဏော ဗုဒ္ဓေါ၊<br />
    အပ္ပမာဏော ဓမ္မော။<br />
    အပ္ပမာဏော သံဃော<br />
    ပမာဏဝန္တာနိ သရီသပါနိ။<br />
    အဟိ ဝိစ္ဆိကာ သတပဒီ၊<br />
    ဥဏ္ဏနာဘီ သရဗူ မူသိကာ။
</p>
<p>၈။ ကတာ မေ ရက္ခာ ကတံ မေ ပရိတ္တံ<br />
    ပဋိက္ကမန္တု ဘူတာနိ။<br />
    သောဟံ နမော ဘဂဝတော။<br />
    နမော သတ္တန္နံ သမ္မာသမ္ဗုဒ္ဓါနံ။
</p>
<p>ခန္ဓသုတ္တံ နိဋ္ဌိတံ။
</p>
<h2>မြန်မာပြန်ရှင်းလင်းချက်</h2>
<ol>
    <li>ဤခန္ဓသုတ် ပရိတ်တော်သည် နတ်ဆေး နတ်မန္တရားနှင့် တူ၏။ မြွေလေးမျိုးတို့၏ ပြင်းထန်သော အဆိပ်ကို ပျောက်ကင်းစေ၏။</li>
    <li>အာဏာခေတ်ဟုခေါ်သော စကြဝဠာ ကုဋေတသိန်း အတွင်း၌ သတ္တဝါအများရှိကြ၏။ မြွေမှတပါး ကျန်သော သတ္တဝါတို့၏ ဘေးရန်ကိုလည်း
        တားမြစ်နိုင်စွမ်းပေ၏။ ထိုပရိတ်တော်ကို ယခုအခါ ကျွန်ုပ်တို့ စုပေါင်း ရွတ်ဆိုကြပါကုန်စို့။</li>
    <li>ဝိရူပက္ခ နဂါးမင်းတို့နှင့် အတူတကွ ကျွန်ုပ်၏ ချစ်ခြင်းမေတ္တာသည် ဖြစ်ပါစေ။ ဧရာပထ နဂါးမင်းတို့နှင့် အတူတကွ
        ကျွန်ုပ်၏ ချစ်ခြင်းမေတ္တာသည် ဖြစ်ပါစေ။ ဆဗျာပုတ္တ နဂါးမင်းတို့နှင့် အတတကွ ကျွန်ုပ်၏ ချစ်ခြင်းမေတ္တာသည် ဖြစ်ပါစေ။
        ကဏှာဂေါတမ နဂါးမင်းတို့နှင့် အတူတကွ ကျွန်ုပ်၏ ချစ်ခြင်းမေတ္တာသည် ဖြစ်ပါစေ။</li>
    <li>အခြေမဲ့သော သတ္တဝါ၊ အခြေနှစ်ချောင်းရှိသော သတ္တဝါ၊ အခြေလေးချောင်းရှိသော သတ္တဝါ၊ ခြေထောက်များစွာရှိသော သတ္တဝါ၊
        ဤသတ္တဝါအားလုံးနှင့် ကျွန်ုပ်၏ ချစ်ခြင်းမေတ္တာသည် အတူတကွ ဖြစ်ပါစေသတည်း။</li>
    <li>အခြေမဲ့သော သတ္တဝါဟူသမျှသည် ကျွန်ုပ်ကို မညှင်းဆဲစေသတည်း။ အခြေနှစ်ချောင်းရှိသော သတ္တဝါဟူသမျှသည် ကျွန်ုပ်ကို
        မညှင်းဆဲစေသတည်း။ ခြေလေးချောင်းရှိသော သတ္တဝါဟူသမျှသည် ကျွန်ုပ်ကို မညှင်းဆဲစေသတည်း။ ခြေထောက်များစွာရှိသော
        သတ္တဝါဟူသမျှသည် ကျွန်ုပ်ကို မညှင်းဆဲစေသတည်း။</li>
    <li>အာရုံငါးပါးကို ခုံမင်တတ်သော သတ္တဝါအားလုံးတို့သည်၎င်း၊ အသက်ရှူရှိုက်တတ်သော သတ္တဝါ အားလုံးတို့သည်၎င်း၊ ကိုယ်ကာယ
        အထင်အရှားဖြစ်သော သတ္တဝါအားလုံးတို့သည်၎င်း၊ သတ္တဝါတိုင်း သတ္တဝါတိုင်းသည် အကောင်း အမြတ်တို့ကိုသာ မြင်ကြပါစေ။
        အနည်းငယ်မျှပင် မကောင်းမှုသို့ မရောက်ကြပါစေနှင့်။</li>
    <li>(ကိလေသာသည် နှိုင်းယှဉ်စရာ အကြောင်းပမာဏဖြစ်၏။) မြတ်စွာဘုရားသည် ပမာဏပြုစရာ ကိလေသာမရှိ။ တရားတော်သည်လည်း ပမာဏပြုစရာ
        ကိလေသာမရှိ။ သံဃာတော်သည်လည်း ပမာဏပြုစရာ ကိလေသာမရှိ။ ကင်း၊ သန်း၊ မြွေ၊ ကင်းပုစွန်၊ ကင်းခြေများ၊ ပင့်ကူ
        (ပင့်ကူနက်)၊ တက်တူ (အိမ်မြှောင်)၊ ကြွက်စသော သတ္တဝါတို့သည် ပမာဏပြုစရာ ကိလေသာ ရှိကြကုန်၏။</li>
    <li>ကျွန်ုပ်သည် အစောင့်အရှောက်ကို ပြုအပ်ပြီ။ အရံအတားကို ပြုအပ်ပြီ။ သတ္တဝါတို့သည် ဖဲရှောင်ကြကုန်လော့၊ ကျွနု်ပ်သည်
        ဘုန်းတော်ကြီးသော မြတ်စွာဘုရားအား ရှိခိုးပါ၏။ ဝိပဿီ စသော ဘုရားခုနှစ်ဆူတို့အားလည်း ဦးညွှတ်ရှိခိုးပါ၏။</li>
</ol>
<h2>ရွတ်ဖတ်ရခြင်းအကျိုး</h2>
<p>မြွေဘေးကင်းနိုင်သည်။ အခြားအဆိပ်ရှိသော သတ္တဝါတို့ ဘေးမှလည်း လွတ်နိုင်သည်။ မြွေကိုက် ကင်းကိုက် ခံရသော အခါမျိုး၌လည်း
    အကြိမ်ကြိမ် ရွတ်နိုင်သည်။ ဘေးရန်ကို ကျော်လွန်နိုင်ပေသည်။
</p>