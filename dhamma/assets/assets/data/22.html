<h2>ဘုရားဂုဏ်တော်</h2>

<h3>ဘုရား ဂုဏ်တော် ၉ ပါး</h3>

<ul>
    <li>အရဟံ</li>
    <li>သမ္မာသမ္ဗုဒ္ဓေါ</li>
    <li>ဝိဇ္ဇာစရဏ သမ္ပန္နော</li>
    <li>သုဂတော</li>
    <li>လောကဝိဒူ</li>
    <li>အနုတ္တရော ပုရိသဓမ္မသာရထိ</li>
    <li>သတ္ထာဒေဝ မနုဿာနံ</li>
    <li>ဗုဒ္ဓေါ</li>
    <li>ဘဂဝါ</li>
</ul>

<ul>
    <li><b>အရဟံ ဂုဏ်တော်</b></li>
</ul>
<dl>
    <dd>ကိလေသာကင်းစင်၍ အမြတ်ဆုံး ပုဂ္ဂိုလ်ဖြစ်ခြင်း၊ လူ၊ နတ်၊ ဗြဟ္မာတို့၏ ပူဇော်အထူးကို ခံယူထိုက်တော်မူထိုက်သော
        မြတ်စွာဘုရား။</dd>
</dl>
<ul>
    <li><b>သမ္မာသမ္ဗုဒ္ဓေါ ဂုဏ်တော်</b></li>
</ul>
<dl>
    <dd>တရားအလုံးစုံကို သဗ္ဗညုတဉာဏ်ဖြင့် အလိုလိုသိခြင်း၊ ဉာဏ်ပညာအကြီးဆုံးပုဂ္ဂိုလ်ဖြစ်တော်မူသော မြတ်စွာဘုရား။</dd>
</dl>
<ul>
    <li><b>ဝိဇ္ဇာစရဏ သမ္ပန္နော ဂုဏ်တော်</b></li>
</ul>
<dl>
    <dd>ဝိဇ္ဇာဉာဏ် ၃-ပါး(၈ပါး) ၊ စရဏ အကျင့် ၁၅ ပါးတို့နှင့် ပြည့်စုံတော်မူခြင်း၊ အကြီးဆုံး ဝိဇ္ဇာနှင့် အကောင်းဆုံး
        အကျင့်ရှိသူဖြစ်တော်မူသော မြတ်စွာဘုရား။</dd>
</dl>
<ul>
    <li><b>သုဂတော ဂုဏ်တော်</b></li>
</ul>
<dl>
    <dd>အကျိုးရှိသော ဟုတ်မှန်သောစကားကိုသာ ကောင်းစွာဆိုတတ်သောမြတ်စွာဘုရား။</dd>
</dl>
<ul>
    <li><b>လောကဝိဒူ ဂုဏ်တော်</b></li>
</ul>
<dl>
    <dd>သတ္တလောက၊ သင်္ခါရလောက၊ ဩကာသလောက တည်းဟူသော လောကသုံးပါးကို အကုန်အစင်သိမြင်တော်မူသော မြတ်စွာဘုရား။</dd>
</dl>
<ul>
    <li><b>အနုတ္တရော ပုရိသဓမ္မသာရထိ ဂုဏ်တော်</b></li>
</ul>
<dl>
    <dd>မယဉ်ကျေးသော ဆုံးမထိုက်သူတို့ကို</dd>
</dl>
<pre>ယဉ်ကျေးသိမ်မွေ့အောင် ဆုံးမရာ၌ အသာလွန်ဆုံးဖြစ်တော်မူသောမြတ်စွာဘုရား။
</pre>
<ul>
    <li><b>သတ္တာဒေဝ မနုဿာနံ ဂုဏ်တော်</b></li>
</ul>
<dl>
    <dd>လူ၊ နတ်၊ ဗြဟ္မာ သတ္တဝါအားလုံးတို့၏ ဆရာတစ်ဆူဖြစ်တော်မူသော မြတ်စွာဘုရား။</dd>
</dl>
<ul>
    <li><b>ဗုဒ္ဓေါ ဂုဏ်တော်</b></li>
</ul>
<dl>
    <dd>သစ္စာလေးပါးကို ကိုယ်ပိုင်ဉာဏ်ဖြင့် သိတော်မူပြီး</dd>
</dl>
<p>တစ်ပါးသူ တို့
    တို့အားလည်း ဟောကြားညွှန်ပြနိုင်သောမြတ်စွာဘုရား။
</p>
<ul>
    <li><b>ဘဂဝါ ဂုဏ်တော်</b></li>
</ul>
<dl>
    <dd>ဘုန်းတော် ၆-ပါးနှင့် ပြည့်စုံတော်မူခြင်း၊ ဘုန်းတန်ခိုးအကြီးဆုံးပုဂ္ဂိုလ်ဖြစ်သော မြတ်စွာဘုရား။</dd>
</dl>

<h3>ဘုန်းတော်ခြောက်ပါး</h3>

<ul>
    <li>ဣဿရိယဘုန်းတော် - မိမိစိတ်ကိုရော၊ တစ်လောကလုံးကိုပါ အစိုးရတော်မူသော မြတ်စွာဘုရား။</li>
    <li>ဓမ္မဘုန်းတော် - မဂ်၊ ဖိုလ်၊ နိဗ္ဗာန်တရားနှင့် ပြည့်စုံတော်မူသော မြတ်စွာဘုရား။</li>
    <li>ယသဘုန်းတော် - များပြားသော အခြံအရံ၊ ပျံနှံ့သော အကျော်အစောနှင့် ပြည့်စုံတော်မူသော မြတ်စွာဘုရား။</li>
    <li>သိရီဘုန်းတော် - အတုမရှိသော ကျက်သရေတော် နှင့် ပြည့်စုံတော်မူသော မြတ်စွာဘုရား</li>
    <li>ကာမဘုန်းတော် - လိုအင်ဆန္ဒမှန်သမျှ ခဏချက်ချင်း ပြည့်ဝတော်မူသော မြတ်စွာဘုရား</li>
    <li>ပယတ္တဘုန်တော် - အတုမရှိသော လုံလဝီရိယနှင့် ပြည့်စုံတော်မူသော မြတ်စွာဘုရား</li>
</ul>