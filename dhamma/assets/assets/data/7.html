<h1>မင်္ဂလသုတ်</h1>

<p>ပရိတ်ကြီး (၁၁) သုတ်စာရင်းတွင် ပထမနေရာမှ ပါဝင်သည်။ ဘုန်းတော်ကြီးသင် ပညာရေးစနစ်၌
    သင်ပုန်းကြီးပြီးလျှင်ပြီးချင်း မဖြစ်မနေသင်ယူရသော သင်ခန်းစာလည်းဖြစ်သည်။ <a
        href="/wiki/%E1%80%99%E1%80%BC%E1%80%94%E1%80%BA%E1%80%99%E1%80%AC%E1%80%94%E1%80%AD%E1%80%AF%E1%80%84%E1%80%BA%E1%80%84%E1%80%B6"
        title="မြန်မာနိုင်ငံ">မြန်မာနိုင်ငံ</a>တွင် နွေရာသီကျောင်းပိတ်ရက်များ၌ အခြေခံပညာကျောင်းသားများသည်
    ဘုန်းကြီးကျောင်းများ၌ ဖြစ်စေ၊ ဗုဒ္ဓကလျာဏယုဝအသင်း အစရှိသော ဘာသာရေးအသင်းများမှ ဦးစီးဖွင့်လှစ်သည့်
    သင်တန်းများမှာဖြစ်စေ လေ့လာသင်ယူကြသည်။ <a href="/wiki/%E1%80%97%E1%80%AF%E1%80%92%E1%80%B9%E1%80%93"
        title="ဗုဒ္ဓ">ဗုဒ္ဓ</a>၏ လူမှုကျင့်ဝတ်များဆိုင်ရာ သဘောထားများကို လေ့လာလိုလျှင် ချန်လှပ်ထားခဲ့၍
    မဖြစ်နိုင်သော သုတ္တန်လည်းဖြစ်သည်။
</p>

<h2><span>မင်္ဂလသုတ်ပါဠိတော်</h2>

<p>၁။ ယံ မင်္ဂလံ ဒွါဒသဟိ၊
    စိန္တယိံသု သဒေဝကာ၊
    သောတ္ထာနံ နာဓိဂစ္ဆန္တိ၊
    အဋ္ဌတ္တိံ သဉ္စ မင်္ဂလံ။
</p>
<p>၂။ ဒေသိတံ ဒေဝဒေဝေန၊
    သဗ္ဗပါပဝိနာသနံ။
    သဗ္ဗလောက ဟိတတ္ထာယ၊
    မင်္ဂလံ တံ ပဏာမ ဟေ။
</p>
<p>၃။ ဧဝံ မေ သုတံ၊
    ဧကံ သမယံ ဘဂဝါ သာဝတ္ထိယံ၊
    ဝိဟရတိ ဇေတဝနေ၊
    အနာထပိဏ္ဍိကဿ အာရာမေ။
    အထခေါ အညတရာ ဒေဝတာ
    အဘိက္ကန္တာယ ရတ္တိယာ အဘိက္ကန္တ ဝဏ္ဏာ
    ကေဝလကပ္ပံ ဇေတဝနံ ဩဘာသေတွာ
    ယေန ဘဂဝါ၊ တေနုပသင်္ကမိ။
    ဥပသင်္ကမိတွာ ဘဂဝန္တံ - အဘိဝါဒေတွာ။
    ဧကမန္တံ အဋ္ဌာသိ။
    ဧကမန္တံ ဌိတာ ခေါ သာ ဒေဝတာ
    ဘဂဝန္တံ ဂါထာယ အဇ္ဈဘာသိ။
</p>
<p>၄။ ဗဟူ ဒေဝါ မနုဿာ စ၊
    မင်္ဂလာနိ အစိန္တ ယုံ။
    အာကင်္ခမာနာ သောတ္ထာနံ၊
    ဗြူဟိ မင်္ဂလ မုတ္တမံ။
</p>
<p>၅။ အသေဝနာ စ ဗာလာနံ၊
    ပဏ္ဍိတာနဉ္စ သေဝနာ။
    ပူဇာ စ ပူဇနေယျာနံ၊
    ဧတံ မင်္ဂလ မုတ္တမံ။
</p>
<p>၆။ ပတိရူပ ဒေသဝါသော စ၊
    ပုဗ္ဗေ စ ကတ ပုညတာ။
    အတ္တသမ္မာပဏိဓိ စ၊
    ဧတံ မင်္ဂလ မုတ္တမံ။
</p>
<p>၇။ ဗာဟုသစ္စဉ္စ သိပ္ပဉ္စ၊
    ဝိနယောစ သုကိက္ခိတော။
    သုဘာသိတာ စ ယာ ဝါစာ။
    ဧတံ မင်္ဂလ မုတ္တမံ။
</p>
<p>၈။ မာတာပိတု ဥပဋ္ဌာနံ၊
    ပုတ္တဒါရဿ သင်္ဂဟော။
    အနာကုလာ စ ကမ္မန္တာ၊
    ဧတံ မင်္ဂလ မုတ္တမံ။
</p>
<p>၉။ ဒါနဉ္စ ဓမ္မစရိယာ စ၊
    ဉာတကာနဉ္စ သင်္ဂဟော။
    အနဝဇ္ဇာနိ ကမ္မာနိ၊
    ဧတံ မင်္ဂလ မုတ္တမံ။
</p>
<p>၁၀။ အာရတီ ဝိရတီ ပါပါ၊
    မဇ္ဇပါနာ စ သံယမော။
    အပ္ပမာဒေါ စ ဓမ္မေသု၊
    ဧတံ မင်္ဂလ မုတ္တမံ။
</p>
<p>၁၁။ ဂါရဝေါ စ နိဝါတော စ၊
    သန္တုဋ္ဌိ စ ကတညုတာ။
    ကာလေန ဓမ္မဿဝနံ၊
    ဧတံ မင်္ဂလ မုတ္တမံ။
</p>
<p>၁၂။ ခန္တီစ သောဝစဿတာ၊
    သမဏာနဉ္စ ဒဿနံ၊
    ကာလေန ဓမ္မသာကစ္ဆာ၊
    ဧတံ မင်္ဂလ မုတ္တမံ။
</p>
<p>၁၃။ တပေါ စဗြဟ္မစရိယဉ္စ
    အရိယာသစ္စာန ဒဿနံ၊
    နိဗ္ဗာန သစ္ဆိကိရိယာ စ၊
    ဧတံ မင်္ဂလ မုတ္တမံ။
</p>
<p>၁၄။ ဖုဋ္ဌဿ လောကဓမ္မေဟိ၊
    စိတ္တံ ယဿ န ကမ္ပတိ၊
    အသောကံ ဝိရဇံ ခေမံ၊
    ဧတံ မင်္ဂလ မုတ္တမံ။
</p>
<p>၁၅။ ဧတာဒိသာနိ ကတွာန၊
    သဗ္ဗတ္ထ မပရာဇိတာ။
    သဗ္ဗတ္ထ သောတ္ထိံ ဂစ္ဆန္တိ၊
    တံ တေသံ မင်္ဂလ မုတ္တမံ။
</p>
<p>မင်္ဂလသုတ္တံ နိဋ္ဌိတံ။
</p>
<h2>>မင်္ဂလသုတ်ရွတ်ဖတ်ခြင်းအကျိုး</h2>
<p>မင်္ဂလသုတ်ကိုမပြတ်ရွတ်ဖတ်သရဇ္ဈာယ်၍ လိုက်နာကျင့်ကြံလျှင် မည်သည့်နေရာမှာနေသည်ဖြစ်စေ ဘေးအန္တရာယ်ကင်းသည်။
    ရန်သူတို့က မိမိအား မအောင်မြင်နိုင်။ မိမိ၏ဘဝအဆင့်အတန်းသည်လည်း တစ်နေ့ထက်တစ်နေ့ တိုးတက်
    ချမ်းသာလာမည်ဖြစ်ပေသည်။
    အချုပ်အားဖြင့်ဆိုရလျှင် ရန်ကင်းသည်၊ သူတစ်ပါးမကောင်းမကြံနိုင် ၊ ဘဝအခြေအနေ ကြီးပွားတိုးတက်စေသည်။
</p>
<h2>မင်္ဂလသုတ်မြန်မာပြန်
</h2>
<div role="note" class="hatnote relarticle mainarticle">အကျယ်တဝင့် ဖော်ပြထားသောဆောင်းပါး - <a
        href="/wiki/%E1%80%99%E1%80%84%E1%80%BA%E1%80%B9%E1%80%82%E1%80%9C%E1%80%AC%E1%80%90%E1%80%9B%E1%80%AC%E1%80%B8_%E1%81%83%E1%81%88-%E1%80%95%E1%80%AB%E1%80%B8"
        title="မင်္ဂလာတရား ၃၈-ပါး">မင်္ဂလာတရား ၃၈-ပါး</a></div>
<p>၁။ မည်သည့်တရားသည် မင်္ဂလာတရားနည်း ဟူ၍ လူနှင့်နတ်တို့သည် တစ်ဆယ့်နှစ်နှစ်တိုင်တိုင် တွေးခေါ်ကြသော်လည်း
    အဖြေမှန် မရခဲ့ကြပေ၊ စီးပွားချမ်းသာခြင်း၏ အကြောင်းမှန်ဖြစ်သော မင်္ဂလာတရားပေါင်း(၃၈)ပါး ရှိလိမ့်မည်ဟူ၍လည်း
    မည်သူမျှ မသိမမြင်နိုင်ခဲ့ကြပေ။
</p>
<p>၂။ လူတစ်ယောက်စီတစ်ယောက်စီထက်လည်းကောင်း ၊ သန်းပေါင်းများစွာသော လူသားအားလုံးတို့ထက်လည်းကောင်း ၊ နတ်တစ်ပါးစီ
    တစ်ပါးစီထက်လည်းကောင်း ၊ နတ်အားလုံးထက် လည်းကောင်း၊ သာလွန်မြင့်မြတ်တော်မူသော မြတ်စွာဘုရားသည် လောကအကျိုးကို
    ရှေ့ရူလျက် မင်္ဂလာတရား ၃၈-ပါးကို ထုတ်ဖော် ဟောကြားတော်မူခဲ့၏ ။ မင်္ဂလာတရားသည် လူမှုဒုစရိုက် တရားကို
    ပယ်ဖျောက်တတ်၏ ။ ယခုအခါ သူတော်ကောင်းအပေါင်းတို့နှင့်ကျွန်ုပ်တို့သည် ထိုမင်္ဂလာတရားတော်မြတ်ကို
    ရွတ်ဖတ်ပူဇော်ကြပါကုန်စို့ ။
</p>
<p>၃။ ပထမသံဂါယနာပွဲတော်ကြီး၏ ဥက္ကဋ္ဌ ဖြစ်တော်မူသော မဟာကဿပအရှင်ဘုရား -
    ဤမင်္ဂလသုတ်တော်ကို အကျွန်ုပ် အာနန္ဒာသည် နောင်တော်မြတ်စွာဘုရားထံမှ တိုက်ရိုက် ဤသို့ကြားနာ လိုက်ရပါ၏ ၊
    မှတ်သားလိုက်ရပါ၏ ၊ ဆောင်ထားလိုက်ရပါ။
    -အခါတပါး၌ မြတ်စွာဘုရားသည် သာဝတ္ထိပြည် ဇေတဝန်ကျောင်းတော်၌ သီတင်းသုံးနေပါသည်။ ဇေတဝန်ကျောင်းသည်
    အနာထပိဏ်သူဋ္ဌေးကြီးဆောက်လုပ် လှူဒါန်းထားသော နှလုံးမွေ့လျော် ပျော်ဖွယ်ရာကောင်းသော
    ကျောင်းတော်ကြီးဖြစ်ပါသည်။ တညသ၌ ညဉ့်ဦးယံလွန်၍ သန်းခေါင်ယံအရောက်တွင် အမျိုးအမည် မထင်ရှား မသိသာသော
    နတ်သားတစ်ပါး ရောက်လာပါသည်။ သူသည် အလွန်နှစ်လိုဖွယ် ရုပ်အဆင်းရှိပါသည်။ ဇေတဝန်ကျောင်းတိုက် တစ်လုံးကိုလည်း
    သူ၏ကိုယ်မှ အရောင်အဝါဖြင့် ထွန်းလင်းစေပါသည်။
    -ယင်းသို့ထွန်းလင်းစေပြီးနောက် မြတ်စွာဘုရားသခင်ရှိရာသို့ ချဉ်းကပ်လာပါသည်။ မြတ်စွာဘုရားကို အလွန်ရိုသေ
    လေးမြတ်စွာရှိခိုးပါသည်။ ရှိခိုးပြီးနောက် တင့်အပ်လျှောက်ပတ်သောနေရာ၌ မတ်တတ်ရပ်နေပါသည်။
    ယင်းသို့နေရာယူပြီးမှ ထိုနတ်သားသည် မြတ်စွာဘုရားကို ဤကဲ့သို့ ဂါထာဖြင့် နားတော်လျှောက်ပါသည်...
</p>
<p>၄။ ဘုန်းတော်ကြီးမြတ်လှသောမြတ်စွာဘုရား - နတ်အပေါင်းတို့သည်လည်းကောင်း ၊ လူအပေါင်းတို့သည်လည်းကောင်း
    စင်ကြယ်စွာသော နိဗ္ဗာန်ချမ်းသာကို လိုချင်ကြသည် ၊ တောင့်တကြသည်ဖြစ်ပါ၍ မည်သည့်တရားသည် စီးပွားချမ်းသာခြင်း၏
    အကြောင်းဖြစ်သော မင်္ဂလာတရားတော်ဖြစ်သလဲဟူ၍ တစ်ဆယ့်နှစ်နှစ်တိုင်တိုင် အချိန်ယူပြီး စဉ်းစားတွေးခေါ်
    ကြံဆခဲ့ကြပါသည်ဘုရား။ ယင်းသို့ ကြံစည်တွေးဆကြပါသော်လည်း မင်္ဂလာတရားမှန်ကို မည်သူမျှတွေးကြံ၍
    မသိနိုင်ကြပါဘုရား။ သို့အတွက်ကြောင့် မင်္ဂလာတရားဟူသည် မည်သည့်တရားဖြစ်ကြောင်း အရှင်ဘုရားက စတင်ထုတ်ဖော်၍
    ဟောကြားတော်မူပါဘုရား။
</p>
<h2>မြတ်စွာဘုရား၏ဟောကြားချက်</h2>
<p>၅။ အို... နတ်သား ...
    သူမိုက်ကို မမှီဝဲ မဆည်းကပ်ခြင်း ၊ ပညာရှိသူကို မှီဝဲဆည်းကပ်ခြင်း ၊ ပူဇော်ထိုက်သူကို ပူဇော်ခြင်း ၊ ဤတရား
    သုံးပါးကို မြတ်သောမင်္ဂလာဟူ၍သင်မှတ်သားလော့။
</p>
<p>၆။ အို....နတ်သား
    တင့်အပ်လျောက်ပတ်သော အရပ်ဒေသ၌နေခြင်း ၊ ရှေးဘဝကပြုခဲ့ဖူးသောကောင်းမှုရှိခြင်း၊
    မိမိကိုယ်ကိုကောင်းစွာထိန်းသိမ်းဆောက်တည်ခြင်း၊ ဤတရား သုံးပါးကိုလည်း မြတ်သောမင်္ဂလာဟူ၍ သင်မှတ်သားလော့။
</p>
<p>၇။ အို....နတ်သား
    အကြားအမြင် ဗဟုသုတရှိခြင်း ၊ စက်မှုလက်မှုစသော သိပ္ပံပညာတတ်မြောက်ခြင်း၊
    ကိုယ်နှုတ်နှလုံးယဉ်ကျေးအောင်ဆုံးမတတ်သည့်ဝိနည်းတရားကိုကောင်းစွာသင်ယူခြင်း၊ ကောင်းသောစကားကိုပြောခြင်း၊
    ဤတရားသုံးပါးကိုလည်း မြတ်သောမင်္ဂလာဟူ၍ သင်မှတ်သားလော့။
</p>
<p>၈။ အို....နတ်သား....
    အမိအဘကို လုပ်ကျွေးမွေးမြူခြင်း ၊ သားမယားကို ထောက်ပံ့ပေးကမ်းချီးမြှောက်ခြင်း၊ မည်သူ့ကိုမျှ မထိခိုက်အောင်
    အလုပ်မျိုးကိုလုပ်ခြင်း ၊ ဤတရားသုံးပါးကိုလည်း မြတ်သောမင်္ဂလာဟူ၍ သင်မှတ်ဦးလော့။
</p>
<p>၉။ အို....နတ်သား...
    အလှူပေးခြင်း ၊ မြတ်သောအကျင့်ကို ကျင့်ခြင်း ၊ ဆွေမျိုးတို့အားထောက်ပံ့ခြင်း၊
    အကုသိုလ်ကင်းသောအလုပ်ကိုလုပ်ခြင်း၊ ဤတရားသုံးပါးကိုလည်း မြတ်သောမင်္ဂလာဟူ၍ သင်မှတ်ဦးလော့။
</p>
<p>၁၀။ အို....နတ်သား....
    မကောင်းမူဟူသမျှ ဝေးဝေးရှောင်နိုင်ခြင်း ၊ မကောင်းမှုကို မလုပ်ဖြစ်အောင် မကျူးလွန်ဖြစ်အောင်
    အထူးရှောင်ကြဉ်နိုင်ခြင်း၊ သေရည်သေရက် ၊ မူးယစ်ဆေးဝါးတို့ကို မသောက်မစားဖြစ်အောင် ရှောင်ကြဉ်နိုင်ခြင်း၊
    ကုသိုလ်ရမည့်ကောင်းမှုအလုပ်တို့ကို မပြတ်သတိရပြီး မမေ့မလျော့ဆောင်ရွက်ခြင်း ၊ ဤတရားလေးပါးကိုလည်း
    မြတ်သောမင်္ဂလာဟူ၍ သင်မှတ်ဦးလော့။
</p>
<p>၁၁။ အို....နတ်သား ....
    ရိုသေထိုက်သူကို ရိုသေခြင်း ၊ မိမိကိုယ်ကို မောက်မာသမှု မပြုဘဲ နှိမ့်ချခြင်း ၊ ကိလေသာအာရုံ ကာမဂုဏ်တို့၌
    ရောင့်ရဲလွယ်ခြင်း ၊ သူတစ်ပါး မိမိအပေါ်ပြုဖူးသောကျေးဇူးကို သိတတ်ခြင်း ၊ အခါအခွင့်သင့်တိုင်း တရားနာခြင်း ၊
    ဤတရားငါးပါးကိုလည်း မြတ်သောမင်္ဂလာဟူ၍ သင်မှတ်ဦးလော့။
</p>
<p>၁၂။ အို....နတ်သား.....
    သည်းခံတတ်ခြင်း ၊ သူတော်ကောင်းတို့က ဆုံးမသည့်စကားကို နာယူလွယ်ခြင်း ၊ သူတော်ကောင်းရဟန်းပုဏ္ဏားတို့အား
    ဖူးမြင်ရခြင်း ၊ အခါအခွင့်သင့်တိုင်း တရားဆွေးနွေး မေးမြန်းခြင်း ၊ ဤတရားလေးပါးကိုလည်း မြတ်သော မင်္ဂလာဟူ၍
    သင်မှတ်သားဦးလော့။
</p>
<p>၁၃။ အို....နတ်သား....
    ခြိုးခြံစွာကျင့်ခြင်း ၊ မြတ်သောအကျင့်ကိုကျင့်ခြင်း၊ အရိယာသစ္စာတရားကို သိမြင်ရခြင်း၊ နိဗ္ဗာန်ချမ်းသာကို
    မျက်မှောက်ပြုနိုင်ခြင်း ၊ ဤတရားလေးပါးကိုလည်း မြတ်သောမင်္ဂလာဟူ၍ သင်မှတ်ဦးလော့။
</p>
<p>၁၄။ အို....နတ်သား ....
    လောကဓံတရားရှစ်ပါးတို့နှင့် တွေ့ကြုံရသော ရဟန္တာအရှင်သူမြတ်၏ စိတ်သည် မတုန်မလှုပ် ၊ မစိုးမရိမ် ၊
    ရမ္မက်ကင်း၏ ၊ ဘေးကင်း၏ ၊ ဤတရားလေးပါးကိုလည်း မြတ်သောမင်္ဂလာဟူ၍ သင်မှတ်ဦးလော့။
</p>
<p>၁၅။ အို....နတ်သား....
    ဤကဲသို့သော ၃၈-ပါး မင်္ဂလာတရားကို လက်တွေ့လိုက်နာ ကျင့်ကြံပြုလုပ်ထားသည့်အတွက်ကြောင့် မည်သည့်နေရာ၌ နေနေ
    မိမိအား ရန်သူတို့က မအောင်နိုင် ၊ ကိစ္စခပ်သိမ်း၌ ပြီးငြိမ်းချမ်းသာခြင်းသို့ ရောက်ကုန်၏ ထို ၃၈-ပါးသော
    တရားသည်သာလျှင် လူတကာ နတ်တကာတို့အတွက် မြတ်သော မင်္ဂလာဖြစ်ကြောင်း သင်မှတ်သားလေလော့။
</p>