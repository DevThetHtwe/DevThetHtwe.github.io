<h1 id="firstHeading" class="firstHeading" lang="my">ဗောဇ္ဈင်္ဂသုတ်</h1>

<div id="bodyContent" class="mw-body-content">
    



    
        <div class="mw-parser-output">
            <p>၁။ သံသာရေ သံသရန္တာနံ၊
                သဗ္ဗဒုက္ခဝိနာသနေ။
                သတ္တ ဓမ္မေ စ ဗောဇ္ဈင်္ဂေ၊
                မာရ သေနာပမဒ္ဒနေ။
            </p>
            <p>၂။ ဗုဇ္ဈိတွာ ယေ စိမေ သတ္တာ၊
                တိဘဝါ မုတ္တ ကုတ္တမာ။
                အဇာတိ မဇရာ ဗျာဓိံ၊
                အမတံ နိဗ္ဘယံ ဂတာ။
            </p>
            <p>၃။ ဧဝမာဒိဂုဏူပေတံ၊
                အနေကဂုဏသင်္ဂဟံ။
                ဩသဓဉ္ဇ ဣမံ မန္တံ၊
                ဗောဇ္ဈင်္ဂဉ္စ ဘဏာမ ဟေ။
            </p>
            <p>၄။ ဗောဇ္ဈင်္ဂေါ သတိသင်္ခါတော၊
                ဓမ္မာနံ ဝိစယော တထာ။
                ဝီရိယံ ပီတိ ပဿဒ္ဓိ၊
                ဗောဇ္ဈင်္ဂါ စ တထာ ပရေ။
            </p>
            <p>၅။ သမာဓု ပေက္ခာ ဗောဇ္ဈင်္ဂါ၊
                သတ္တေ တေ သဗ္ဗဒဿိနာ။
                မုနိနာ သမ္မဒက္ခာတာ၊
                ဘာဝိတာ ဗဟုလီကတာ။
            </p>
            <p>၆။ သံဝတ္တန္တိ အဘိညာယ၊
                နိဗ္ဗာနယ စ ဗောဓိယာ။
                ဧတေန သစ္စဝဇ္ဇေန၊
                သောတ္ထိ တေ ဟောတု သဗ္ဗဒါ။
            </p>
            <p>၇။ ဧကသ္မိံ သမယေ နာထော၊
                မောဂ္ဂလ္လာနဉ္စ ကဿပံ။
                ဂိလာနေ ဒုက္ခိတေ ဒိသွာ၊
                ဗောဇ္ဈင်္ဂေ သတ္တ ဒေသယိ။
            </p>
            <p>၈။ တေ စ တံ အဘိနန္ဒိတွာ၊
                ရောဂါ မုစ္စိံ သု တင်္ခဏေ။
                ဧတေန သစ္စဝဇ္ဇေန၊
                သောတ္ထိ တေ ဟောတု သဗ္ဗဒါ။
            </p>
            <p>၉။ ဧကဒါ ဓမ္မရာဇာပိ၊
                ဂေလညေနာဘ ဘိ ပီဠိတော။
                စုန္ဒတ္ထေရေန တံယေဝ၊
                ဘဏာပေတွာန သာဒရံ။
            </p>
            <p>၁၀။ သမ္မောဒိတွာန အာဗာဓာ၊
                တမှာ ဝုဋ္ဌာသိ ဌာနသော။
                ဧတေန သစ္စ ဝဇ္ဇေန၊
                သောတ္ထိ တေ ဟောတု သဗ္ဗဒါ။
            </p>
            <p>၁၁။ ပဟီနာ တေ စ အာဗာဓာ၊
                တိဏ္ဏန္နမ္ပိ မဟေသိနံ။
                မဂ္ဂဟတာ ကိလေသာဝ၊
                ပတ္တာ နုပ္ပတ္တိဓမ္မတံ။
                ဧတေန သစ္စဝဇ္ဇေန၊
                သောတ္ထိ တေ ဟောတု သဗ္ဗဒါ။
            </p>
            <p>ဗောဇ္ဈင်္ဂသုတ္တံ နိဋ္ဌိတံ။
            </p>